\section{Media di un campione di taglia grande}
Sia $X_1, \dots, X_n$ un campione i.i.d. di $X$ e supponiamo $n$ grande ($n \geq 80$) allora, per
il \hyperref[th: tlc]{teorema centrale del limite}
\[ \frac{\overline{X}_n - \mu}{\sigma / \sqrt{n}} \]
è approssimativamente una Gaussiana standard e anche
\[ \frac{\overline{X}_n - \mu}{S_n / \sqrt{n}} \]
è approssimativamente una Gaussiana standard. Quindi, usando un procedimento analogo a quello visto
per campioni Gaussiani o Bernoulliani di taglia grande, otteniamo il seguente risultato.

\begin{proposition}[Intervallo di fiducia per la media di campioni grandi e varianza nota]
	Sia $X_1, \dots, X_n$ un campione i.i.d., con momento secondo finito e $n$ grande. Dato
	$\alpha \in (0,1)$, l'intervallo aleatorio
	\[ \left[ \overline{X}_n \pm \frac{\sigma}{\sqrt{n}} \cdot q_{1 - \frac{\alpha}{2}} \right] \]
	è un intervallo di fiducia per la media $\mu$ della popolazione con livello di fiducia
	approssimativamente $1 - \alpha$. Precisamente si ha che
	\[
		\lim_{n \to +\infty} P \left( \mu \in \left[
			\overline{X}_n \pm \frac{\sigma}{\sqrt{n}} \cdot q_{1 - \frac{\alpha}{2}}
			\right] \right) = 1 - \alpha
	\]
\end{proposition}

\begin{proposition}[Intervallo di fiducia per la media di campioni grandi e varianza non nota]
	Sia $X_1, \dots, X_n$ un campione i.i.d. con momento secondo finito e $n$ grande. Dato
	$\alpha \in (0,1)$, l'intervallo aleatorio
	\[ \left[ \overline{X}_n \pm \frac{S_n}{\sqrt{n}} \cdot q_{1 - \frac{\alpha}{2}} \right] \]
	è un intervallo di fiducia per la media $\mu$ della popolazione con livello di fiducia
	approssimativamente $1-\alpha$. Precisamente si ha che
	\[
		\lim_{n \to \infty} P \left( \mu \in \left[
			\overline{X}_n \pm \frac{S_n}{\sqrt{n}} \cdot q_{1 - \frac{\alpha}{2}}
			\right] \right) = 1 - \alpha
	\]
\end{proposition}
