\section{Funzioni ricorsive primitive}
Iniziamo con il definire due delle funzioni definite per
\emph{ricorrenza} più popolari, il fattoriale e la successione
di Fibonacci.

Iniziamo con il \emph{fattoriale}, definito come una coppia
di equazioni, la prima per il caso base, ossia quando $x = 0$
e la seconda per tutti gli altri casi, ossia per ogni $x > 0$.
\[
	\begin{cases}
		!(0)     & = 1                  \\
		!(x + 1) & = (x + 1) \cdot !(x)
	\end{cases}
\]
Proviamo a scrivere una versione WHILE e una versione FOR del
fattoriale
\begin{verbatim}
    fatt := 1;
    while x > 0 do
        fatt := fatt * x;
        x := x - 1;
\end{verbatim}
in questo caso salviamo il risultato nella variabile
\verb|fatt| che è la stessa che usiamo per ritornare il
risultato.

La \emph{successione di Fibonacci} presenta invece due casi
base e un caso definito per ricorrenza ed è definita come
segue
\[
	fib(x) = \begin{cases}
		0                       & \text{se } x = 0 \\
		1                       & \text{se } x = 1 \\
		fib(x - 1) + fib(x - 2) & \text{se } x > 1
	\end{cases}
\]
Ora vogliamo capire quali sono le regole per formare bene
delle formule ricorsive ed è qui che prenderemo un po' di
notazione in prestito dal $\lambda$-calcolo. Nel caso del
fattoriale possiamo scrivere
\[ \lambda x . !(x) \]
per dire che il fattoriale dipende solo da $x$. Possiamo anche
scrivere un qualcosa di questo tipo
\[ \lambda x . x + y \]
per definire una funzione che prende $x$ e restituisce una
funzione che dipende da $y$. Abbiamo quindi un modo per
\emph{costruire} delle funzioni specificando esattamente quali
sono i suoi argomenti.

\begin{definition}
	Le \textbf{funzioni ricorsive primitive} sono la minima
	classe $\C$ da $\N^n$, con $n \geq 0$, in $\N$ cui
	appartengono
	\begin{itemize}
		\item \textbf{Zero}: una funzione che prende $k \geq 0$
		      di argomenti e ritorna 0.
		      \[ \lambda x_1, \dots, x_k . 0 \]
		\item \textbf{Successore}: che prende un argomento solo
		      e restituisce il suo successore
		      \[ \lambda x . x + 1 \]
		\item \textbf{Identità}: che prende $k$ argomenti e
		      ritorna l'argomento $i$-esimo con $1\leq i\leq k$.
		      \[ \lambda x_1, \dots, x_k . x_i \]
		      Viene anche chiamata \textbf{proiezione}.
	\end{itemize}
	Questi sono anche detti \textbf{schemi primitivi di base}.
	La classe $\C$ che stiamo provando a definire è inoltre
	\emph{chiusa} per
	\begin{itemize}
		\item \textbf{Composizione}: Se $g_1, \dots, g_k \in \C$
		      sono funzioni in $m$ variabili, e $h \in \C$ è
		      una funzione in $k$ variabili, anche la loro
		      composizione
		      \[
			      \lambda x_1, \dots x_m .
			      h(g_1(x_1, \dots, x_m), \dots,
			      g_k(x_1, \dots, x_m)
			      )
		      \]
		      appartiene a $\C$.
		\item \textbf{Ricorsione primitiva}: Se $h \in \C$
		      è una funzione in $k+1$ variabili, $g \in \C$
		      è una funzione in $k-1$ variabili definita da
		      \[
			      \begin{cases}
				      f(0, x_2, \dots, x_k)       & =
				      g(x_2, \dots, x_k)              \\
				      f(x_1 + 1, x_2, \dots, x_k) & =
				      h(x_1, f(x_1, \dots, x_k),
				      x_2, \dots, x_k)
			      \end{cases}
		      \]
	\end{itemize}
\end{definition}

\begin{tcolorbox}
	Dato che $\C$ è la \emph{minima} classe che soddisfa le
	condizioni espresse sopra, affinché $f$ sia ricorsiva
	primitiva, occorre e basta che sia una successione finita,
	o \textbf{derivazione}, della seguente forma
	\[ f_1, \dots, f_n \]
	tale che $f = f_n$ e per ogni $i$ tale che
	$1 \leq i \leq n$ vale uno dei seguenti casi:
	\begin{itemize}
		\item $f_i \in C$ è uno \emph{Zero} o è
		      l'\emph{Identità}.
		\item $f_i$ è ottenibile tramite l'applicazione delle
		      regole di \emph{Combinazione} e
		      \emph{Ricorsione primitiva} da $f_j$ con $j < i$.
	\end{itemize}
\end{tcolorbox}

Tra i requisiti che abbiamo appena descritto perché una
funzione venga definita \emph{ricorsiva primitiva}, quello
meno intuitivo è sicuramente è quello che riguarda proprio
la ricorsione primitiva.

Come vediamo, noi possiamo definire una funzione di se stessa,
ma con delle limitazioni. Come possiamo vedere abbiamo un
primo caso in cui il primo argomento è $0$ e non c'è una
chiamata ricorsiva, siamo quindi davanti ad un caso base.

Più complesso è il secondo caso, in cui diciamo che la funzione
su $k$ argomenti ritorna il primo argomento decrementato,
effettua una chiamata ricorsiva su tutti gli argomenti e lascia
i rimanenti invariati.

Resistiamo per un esempio e proviamo a fare il punto della
situazione. Prima di fare l'esempio definiamo la somma tramite
le regole appena descritte.
\[
	\begin{array}{ll}
		f_1 & = \lambda x.x                    \\
		f_2 & = \lambda x.x + 1                \\
		f_3 & = \lambda x_1, x_2, x_3 . x_2    \\
		f_4 & = f_2 (f_3 (x_1, x_2, x_3))      \\
		f_5 & = \begin{cases}
			        f_5 (0, x_2)     & = f_1 (x_2) \\
			        f_5 (x + 1, x_2) & =
			        f_4 (x_1, f_5(x_1, x_2), x_2)
		        \end{cases}
	\end{array}
\]
Qui l'idea, avendo come unica funzione di somma la funzione
successore, è quella di calcolare il successore del primo
numero tante volte quanto è il secondo numero.

\begin{example}
	Proviamo a calcolare $2 + 3$ con la somma che abbiamo
	appena definito
	\[
		\begin{array}{l}
			f_5(2, 3) =                         \\
			f_4 (1, f_5(1, 3), 3) =             \\
			f_4 (1, f_4(0, f_5 (0, 3), 3), 3) = \\
			f_4 (1, f_4(0, f_1 (3), 3), 3) =    \\
			f_4 (1, f_4(0, 3, 3), 3) =          \\
			f_4 (1, f_2(f_3(0, 3, 3)), 3) =     \\
			f_4 (1, f_2(3), 3) =                \\
			f_4 (1, 4, 3) =                     \\
			f_2 (f_3 (1, 4, 3)) =               \\
			f_2 (4) = 5
		\end{array}
	\]
	Applicare la formula non è niente di difficile e forse
	non è più di tanto istruttivo.
\end{example}

Dunque quello che interessa principalmente a noi è cosa sia
una funzione ricorsiva primitiva e a quali regole sottostare
per definirne una.

Come abbiamo visto, siamo riusciti a definire la somma tramite
questo formalismo, ne segue che possiamo usare la somma per
definire anche il prodotto. Possiamo ora tornare alla formula
con cui abbiamo definito il fattoriale in precedenza, ossia
\[
	\begin{cases}
		!(0)     & = 1                  \\
		!(x + 1) & = (x + 1) \cdot !(x)
	\end{cases}
\]
che, come possiamo vedere, rispetta i vincoli necessari ad
essere una funzione ricorsiva primitiva.

\begin{definition}
	Diciamo che la relazione $P(x_1, \dots, x_k) \subseteq \N^k$
	è \textbf{ricorsiva primitiva} se lo è la sua
	\textbf{funzione caratteristica} $\chi_P$, definita come
	\[
		\chi_P (x_1, \dots, x_k) = \begin{cases}
			1 & \text{se } (x_1, \dots, x_k) \in P \\
			0 & \text{altrimenti}
		\end{cases}
	\]
\end{definition}

Vediamo come esempio di relazione ricorsiva primitiva,
l'eguaglianza, definendo la sua funzione caratteristica
$\chi_=$ in questo modo
\begin{align*}
	\chi_= (0, 0)     & = 1           \\
	\chi_= (x+1, y+1) & = \chi_=(x,y) \\
	\chi_= (0, y+1)   & = 0           \\
	\chi_= (x+1, 0)   & = 0
\end{align*}
L'idea alla base è diminuire entrambi i valori di $1$ fino a
che uno dei due o entrambi sono sono $0$. Se uno solo dei due
vale $0$, allora non erano uguali, se entrambi sono $0$, allora
erano uguali.

Altre tre cose che ci servirà sapere sono che
\begin{itemize}
	\item $R = \{ x \in \N | x \text{ è un numero primo} \}$
	      è ricorsiva primitiva.
	\item \emph{Teorema di unica fattorizzazione}: Se
	      $p_0 < \dots < p_k < \dots$ sono i numeri primi,
	      cioè $R = \{ p_0, \dots, p_k, \dots \}$, allora per
	      ogni $x \in \N$ esiste un numero finito di esponenti
	      $x_i \neq 0$ tali che
	      \[
		      x = p_0^{x_0} \cdot p_1^{x_1} \cdots
		      p_n^{x_n} \cdots
	      \]
	\item La funzione $(x)_i$ l'esponente dell'$i$-esimo
	      fattore $p_i$ della fattorizzazione di $x$ è
	      ricorsiva primitiva.
\end{itemize}
La conseguenza fondamentale del teorema è che ogni sequenza
di naturali può essere codificata come un singolo numero
\[
	n = p_0^{n_0 + 1} \cdot p_1^{n_1 + 1} \cdots
	p_k^{n_k + 1}
\]
ovvero come il prodotto di un numero finito di fattori (con
ogni $p_i$ che è un numero primo), e viceversa.

In altre parole stiamo dicendo che esiste un solo numero $n$
che, data una sequenza $n_0 n_1 \dots n_k$, verifica
l'uguaglianza
\[
	n = p_0^{n_0 + 1} \cdot p_1^{n_1 + 1} \cdots
	p_k^{n_k + 1}
\]
e viceversa. Questa è la base per dimostrare che le funzioni
di codifica sono ricorsive primitive.

\subsection{Enumerazione di Macchine di Turing}
Prendiamo ora una MdT
\[ M = (Q, \Sigma, \delta, q_0) \]
con
\[
	Q = \{ q_0, \dots, q_n \} \text { e }
	\Sigma = \{ \sigma_0, \dots, \sigma_m \}
\]
Possiamo codificare ogni quintupla
$(q_i, \sigma_j, q_k, \sigma_l, D) \in \delta$ come
\[
	p_0^{i+1} \cdot p_1^{j+1} \cdot
	p_2^{k+1} \cdot p_3^{l+1} \cdot p_4^{m_D}
\]
Ordiniamo in qualche modo l'insieme dei suoi stati e l'insieme
dei suoi simboli e vedremo che tale ordinamento si riflette
anche sulle quintuple della funzione di transizione.

Dato che la quintupla altro non è che una successione di cinque
simboli, allora possiamo codificarla tramite la formula appena
descritta. Se codifichiamo tutte le possibili quintuple di una
MdT otteniamo una nuova sequenza, anch'essa codificabile.

Codificando quest'ultima sequenza otteniamo un numero $i$,
detto anche \textbf{indice}, che identifica $M$. Siamo quindi
riusciti a codificare una MdT come un numero. Nulla ci vieta
di quindi di codificare ogni MdT come un numero.

