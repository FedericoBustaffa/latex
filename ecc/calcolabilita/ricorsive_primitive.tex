\section{Funzioni ricorsive primitive}
Iniziamo con il definire due delle più popolari funzioni
definite per \emph{ricorrenza}: il fattoriale e la successione
di Fibonacci.

Iniziamo con il \emph{fattoriale}, definito come una coppia
di equazioni, la prima per il caso base, ossia quando $x = 0$
e la seconda per tutti gli altri casi, ossia per ogni $x > 0$.
\[
	\begin{cases}
		!(0)     & = 1                  \\
		!(x + 1) & = (x + 1) \cdot !(x)
	\end{cases}
\]
Proviamo a scrivere una versione WHILE e una versione FOR del
fattoriale
\begin{verbatim}
    fatt := 1;
    while x > 0 do
        fatt := fatt * x;
        x := x - 1;
\end{verbatim}
in questo caso salviamo il risultato nella variabile
\verb|fatt| che è la stessa che usiamo per ritornare il
risultato.

La \emph{successione di Fibonacci} presenta invece due casi
base e un caso definito per ricorrenza ed è definita come
segue
\[
	\begin{cases}
		fib(0)     & = 0                   \\
		fib(1)     & = 1                   \\
		fib(x + 2) & = fib(x + 1) + fib(x)
	\end{cases}
\]
Ora vogliamo capire quali sono le regole per formare bene
delle formule ricorsive ed è qui che prenderemo un po' di
notazione in prestito dal $\lambda$-calcolo. Nel caso del
fattoriale possiamo scrivere
\[ \lambda x . !(x) \]
per dire che il fattoriale dipende solo da $x$. Possiamo anche
scrivere un qualcosa di questo tipo
\[ \lambda x . x + y \]
per definire una funzione che prende $x$ e restituisce una
funzione che dipende da $y$. Abbiamo quindi un modo per
\emph{costruire} delle funzioni specificando esattamente quali
sono i suoi argomenti.

\begin{definition} \label{def: ricorsive primitive}
	Le \textbf{funzioni ricorsive primitive} sono la minima
	classe $\C$ da $\N^n$, con $n \geq 0$, in $\N$ cui
	appartengono le funzioni
	\begin{itemize}
		\item \textbf{Zero}: una funzione che prende $k \geq 0$
		      di argomenti e ritorna 0.
		      \[ \lambda x_1, \dots, x_k . 0 \]
		\item \textbf{Successore}: che prende un argomento solo
		      e restituisce il suo successore
		      \[ \lambda x . x + 1 \]
		\item \textbf{Identità}: che prende $k$ argomenti e
		      ritorna l'argomento $i$-esimo con $1\leq i\leq k$.
		      \[ \lambda x_1, \dots, x_k . x_i \]
		      Viene anche chiamata \textbf{proiezione}.
	\end{itemize}
	Questi sono anche detti \textbf{schemi primitivi di base}.
	La classe $\C$ che stiamo provando a definire è inoltre
	\emph{chiusa} per
	\begin{itemize}
		\item \textbf{Composizione}: Se $g_1, \dots, g_k \in \C$
		      sono funzioni in $m$ variabili, e $h \in \C$ è
		      una funzione in $k$ variabili, anche la loro
		      composizione
		      \[
			      \lambda x_1, \dots x_m .
			      h(g_1(x_1, \dots, x_m), \dots,
			      g_k(x_1, \dots, x_m)
			      )
		      \]
		      appartiene a $\C$.
		\item \textbf{Ricorsione primitiva}: Se $h \in \C$
		      è una funzione in $k+1$ variabili, $g \in \C$
		      è una funzione in $k-1$ variabili definita da
		      \[
			      \begin{cases}
				      f(0, x_2, \dots, x_k)       & =
				      g(x_2, \dots, x_k)              \\
				      f(x_1 + 1, x_2, \dots, x_k) & =
				      h(x_1, f(x_1, \dots, x_k),
				      x_2, \dots, x_k)
			      \end{cases}
		      \]
	\end{itemize}
\end{definition}

\begin{tcolorbox}
	Dato che $\C$ è la \emph{minima} classe che soddisfa le
	condizioni espresse sopra, affinché $f$ sia ricorsiva
	primitiva, occorre e basta che sia una successione finita,
	o \textbf{derivazione}, della seguente forma
	\[ f_1, \dots, f_n \]
	tale che $f = f_n$ e per ogni $i$ tale che
	$1 \leq i \leq n$ vale uno dei seguenti casi:
	\begin{itemize}
		\item $f_i \in C$ è una funzione di \emph{Zero} o è
		      l'\emph{Identità}.
		\item $f_i$ è ottenibile tramite l'applicazione delle
		      regole di \emph{Combinazione} e
		      \emph{Ricorsione primitiva} da $f_j$ con $j < i$.
	\end{itemize}
\end{tcolorbox}

Tra i requisiti che abbiamo appena descritto perché una
funzione venga definita \emph{ricorsiva primitiva}, quello
meno intuitivo è sicuramente è quello che riguarda proprio
la ricorsione primitiva.

Come vediamo possiamo definire una funzione in funzione di se
stessa, ma con delle limitazioni. Abbiamo infatti un primo caso
in cui il primo argomento è $0$ e non c'è una chiamata
ricorsiva, siamo quindi davanti ad un caso base.

Più complesso è il secondo caso, in cui diciamo che la funzione
su $k$ argomenti ritorna il primo argomento decrementato, come
secondo argomento ha una chiamata ricorsiva su tutti gli
argomenti e il resto degli argomenti sono quelli che vanno dal
secondo al $k$-esimo invariati.

\begin{example}
	Definiamo ora la somma tramite le regole appena descritte.
	\[
		\begin{array}{ll}
			f_1 & = \lambda x.x                    \\
			f_2 & = \lambda x.x + 1                \\
			f_3 & = \lambda x_1, x_2, x_3 . x_2    \\
			f_4 & = f_2 (f_3 (x_1, x_2, x_3))      \\
			f_5 & = \begin{cases}
				        f_5 (0, x_2)     & = f_1 (x_2) \\
				        f_5 (x + 1, x_2) & =
				        f_4 (x_1, f_5(x_1, x_2), x_2)
			        \end{cases}
		\end{array}
	\]
	Qui l'idea, avendo come unica funzione di somma la funzione
	successore, è quella di calcolare il successore del primo
	numero tante volte quanto è il secondo numero. A questo
	punto proviamo a calcolare $2 + 3$.
	\[
		\begin{array}{l}
			f_5(2, 3) =                         \\
			f_4 (1, f_5(1, 3), 3) =             \\
			f_4 (1, f_4(0, f_5 (0, 3), 3), 3) = \\
			f_4 (1, f_4(0, f_1 (3), 3), 3) =    \\
			f_4 (1, f_4(0, 3, 3), 3) =          \\
			f_4 (1, f_2(f_3(0, 3, 3)), 3) =     \\
			f_4 (1, f_2(3), 3) =                \\
			f_4 (1, 4, 3) =                     \\
			f_2 (f_3 (1, 4, 3)) =               \\
			f_2 (4) = 5
		\end{array}
	\]
\end{example}
Applicare la formula non è niente di difficile e forse
non è più di tanto istruttivo. Quello che ci interessa
principalmente è cosa sia una funzione ricorsiva primitiva e a
quali regole sottostare per definirne una.

Come abbiamo visto, siamo riusciti a definire la somma tramite
questo formalismo, ne segue che possiamo usarla per definire
anche il prodotto come ricorsiva primitiva. Possiamo ora
tornare alla formula con cui abbiamo definito il fattoriale
in precedenza, ossia
\[
	\begin{cases}
		!(0)     & = 1                  \\
		!(x + 1) & = (x + 1) \cdot !(x)
	\end{cases}
\]
che, come possiamo vedere, rispetta i vincoli necessari ad
essere una funzione ricorsiva primitiva in quanto abbiamo un
caso base in cui il primo (e unico) argomento è $0$. Abbiamo
inoltre un caso ricorsivo in cui si incrementa il primo
argomento di $1$ e si effettua una ricorsione (possiamo vedere
il prodotto come la funzione $h$ della definizione di ricorsione
primitiva).

\begin{definition} \label{def: relazione ricorsiva}
	Diciamo che la relazione $P(x_1, \dots, x_k) \subseteq \N^k$
	è \textbf{ricorsiva primitiva} se lo è la sua
	\textbf{funzione caratteristica} $\chi_P$, definita come
	\[
		\chi_P (x_1, \dots, x_k) = \begin{cases}
			1 & \text{se } (x_1, \dots, x_k) \in P \\
			0 & \text{altrimenti}
		\end{cases}
	\]
\end{definition}

Vediamo come esempio di relazione ricorsiva primitiva,
l'\textbf{uguaglianza}, definendo la sua funzione
caratteristica $\chi_=$ in questo modo
\begin{align*}
	\chi_= (0, 0)         & = 1             \\
	\chi_= (x + 1, y + 1) & = \chi_= (x, y) \\
	\chi_= (0, y + 1)     & = 0             \\
	\chi_= (x + 1, 0)     & = 0
\end{align*}
L'idea alla base è diminuire entrambi i valori di $1$ fino a
che uno dei due o entrambi sono sono $0$. Se uno solo dei due
vale $0$, allora non erano uguali, se entrambi sono $0$, allora
erano uguali.

Altre tre cose che ci servirà sapere sono che
\begin{itemize}
	\item $R = \{ x \in \N | x \text{ è un numero primo} \}$
	      è ricorsiva primitiva.
	\item \textbf{Teorema di unica fattorizzazione}: Se
	      $p_0 < \dots < p_k < \dots$ sono i numeri primi,
	      cioè $R = \{ p_0, \dots, p_k, \dots \}$, allora per
	      ogni $x \in \N$ esiste un numero finito di esponenti
	      $x_i \neq 0$ tali che
	      \[
		      x = p_0^{x_0} \cdot p_1^{x_1} \cdots
		      p_n^{x_n} \cdots
	      \]
	\item La funzione $(x)_i$ l'esponente dell'$i$-esimo
	      fattore $p_i$ della fattorizzazione di $x$ è
	      ricorsiva primitiva.
\end{itemize}
La conseguenza fondamentale del teorema è che ogni sequenza
di naturali può essere codificata come un singolo numero
\[
	n = p_0^{n_0 + 1} \cdot p_1^{n_1 + 1} \cdots
	p_k^{n_k + 1}
\]
ovvero come il prodotto di un numero finito di fattori (con
ogni $p_i$ che è un numero primo), e viceversa.

In altre parole stiamo dicendo che esiste un solo numero $n$
che, data una sequenza $n_0 n_1 \dots n_k$, verifica
l'uguaglianza
\[
	n = p_0^{n_0 + 1} \cdot p_1^{n_1 + 1} \cdots
	p_k^{n_k + 1}
\]
e viceversa. Questa è la base per dimostrare che le funzioni
di codifica sono ricorsive primitive.

\subsection{Enumerazione di Macchine di Turing}
\label{ssec: enum MdT}
Quel che vogliamo fare adesso è utilizzare quanto appena detto
per costruire una codifica delle macchine di Turing e delle
loro computazioni. Prendiamo una MdT
\[ M = (Q, \Sigma, \delta, q_0) \]
con
\[
	Q = \{ q_0, \dots, q_n \} \text { e }
	\Sigma = \{ \sigma_0, \dots, \sigma_m \}
\]
Possiamo codificare ogni quintupla
$(q_i, \sigma_j, q_k, \sigma_t, D) \in \delta$ come
\[
	p_0^{i+1} \cdot p_1^{j+1} \cdot
	p_2^{k+1} \cdot p_3^{t+1} \cdot p_4^{m_D}
\]
dove $p_0 < \dots < p_4$ sono numeri primi. Ordiniamo in qualche
modo l'insieme dei suoi stati e l'insieme dei suoi simboli e
vedremo che tale ordinamento si riflette anche sulle quintuple
della funzione di transizione.

Dato che la quintupla altro non è che una successione di cinque
simboli, allora possiamo codificarla tramite il teorema di unica
fattorizzazione. Se codifichiamo tutte le possibili quintuple di
una MdT otteniamo una nuova sequenza, anch'essa codificabile.

Codificando quest'ultima sequenza otteniamo un numero $i$,
detto anche \textbf{indice}, che identifica $M$. Siamo quindi
riusciti a codificare una MdT come un numero. Nulla ci vieta
di quindi di codificare ogni MdT come un numero.

La funzione proposta non è suriettiva ma solo iniettiva: non
sempre è infatti possibile, da un indice, ricavare una MdT
ma questo non è un problema in quanto possiamo tranquillamente
considerare l'indice non valido.

In realtà un modo per avere una funzione biunivoca c'è e va
sotto il nome di \textbf{g\"odelizzazione} la quale ci permette
di enumerare le funzioni ma anche le computazioni.

Per convincersi di questo è possibile notare che ora come ora
siamo in grado di enumerare le MdT basandoci unicamente sui
simboli usati per definirle. Ovviamente lo stesso procedimento
è applicabile alle possibili configurazioni di una MdT e dunque
alle computazioni (che altro non sono che una sequenza di
configurazioni).
