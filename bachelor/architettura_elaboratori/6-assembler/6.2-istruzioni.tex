\section{Istruzioni}
L'assembler è un linguaggio a basso livello con il quale possiamo programmare il nostro processore
eseguendo \textbf{istruzioni}
\begin{itemize}
	\item Di \textbf{operative}: come somme, sottrazioni, shift, operazioni booleane e così via.
	      Tali istruzioni operano sui registri interni al processore.
	\item Di \textbf{accesso alla memoria} per manipolare i dati dai registri alla memoria e
	      viceversa.
	\item Di \textbf{controllo} o \textbf{salto}: costrutti equivalenti a \verb|IF-THEN-ELSE| e
	      chiamate di funzione.
\end{itemize}

\subsection{Registri}
I registri, in ARMv7, sono 16 (da 0 a 15), quelli da 0 a 12 hanno delle convenzioni ma sono sotto
il completo controllo dell'utente, mentre gli ultimi tre sono registri \emph{speciali}:
\begin{itemize}
	\item \textbf{PC}: è il \textbf{program counter}, il quale contiene l'indirizzo dell'istruzione
	      da eseguire.
	\item \textbf{SP}: è lo \textbf{stack pointer}, utile per memorizzare l'indirizzo su cui si
	      trova l'ultimo elemento inserito nello \emph{stack}.
	\item \textbf{LR}: è il \textbf{link register} che viene utilizzato per le chiamate di funzione
	      per mantenere l'\emph{indirizzo di ritorno}.
\end{itemize}
I restanti registri sono di più libero uso ma l'assembler ARM definisce delle \textbf{convenzioni}
su di essi
\begin{itemize}
	\item I registri da 0 a 3 sono riservati per valori temporanei o per parametri di chiamate di
	      funzione. Solitamente il registro 0 viene usato per il valore di ritorno di una funzione,
	      mentre da 1 a 3 sono utilizzati come parametri attuali in una chiamata di funzione.
	\item I registri da 4 a 11 servono a memorizzare le variabili. Dopo il loro utilizzo dobbiamo
	      garantire che questi tornino ad avere il valore che avevano prima che venissero
	      utilizzati salvandoli sullo stack.
\end{itemize}
Attenersi a tali convenzioni aiuta a garantire l'interoperabilità.

\subsection{Istruzioni operative}
Le istruzioni \textbf{operative} prendono come argomenti tre registri, il primo sarà il registro di
\textbf{destinazione} e gli altri due saranno i registri \textbf{sorgente} da cui prenderemo i
valori necessari a svolgere l'operazione desiderata. Tra le istruzioni più importanti abbiamo le
operazioni di \textbf{calcolo}
\begin{itemize}
	\item \verb|ADD| e \verb|ADC|: addizione e addizione con riporto.
	\item \verb|SUB| e \verb|RSB|: sottrazione e sottrazione inversa.
\end{itemize}
Tra le istruzioni \textbf{logiche} abbiamo invece
\begin{itemize}
	\item \verb|AND|: \verb|AND| logico
	\item \verb|ORR|: \verb|OR| logico
	\item \verb|EOR|: \verb|XOR|, sta per Exclusive OR.
	\item \verb|BIC|: operazione di \emph{bit clear} la quale cancella dal secondo parametro i bit
	      a 1 del terzo parametro.
\end{itemize}
Le istruzioni di \textbf{shift} sono sia di tipo logico che aritmetico
\begin{itemize}
	\item \verb|LSL| e \verb|LSR|: rispettivamente shift logico a sinistra e a destra.
	\item \verb|ASL| e \verb|ASR|: rispettivamente shift aritmetico a sinistra e a destra.
	\item \verb|ROR|: shift ciclico in cui i bit più a destra rientrano da sinistra.
\end{itemize}
Le istruzioni di \textbf{moltiplicazione} sono molteplici:
\begin{itemize}
	\item \verb|MUL|: come le altre istruzioni accetta tre parametri ma dato che il risultato
	      sarebbe un numero a 64 bit considera solo i 32 bit meno significativi.
	\item \verb|SMULL| e \verb|UMULL|: che eseguono rispettivamente la moltiplicazione per numeri
	      con e senza segno ma stavolta mettono il risultato in due registri (infatti necessitano
	      di quattro parametri di cui i primi due sono le destinazioni) restituendo così un valore
	      a 64 bit.
\end{itemize}
Per quanto riguarda \textbf{la divisione non è supportata} nativamente dobbiamo quindi
implementarla in qualche modo.

Come ultima istruzione vediamo l'\textbf{assegnamento} (\verb|MOV|) che prende solo due parametri,
la destinazione e la sorgente, andando a scrivere il valore della sorgente nella destinazione.

\subsection{Istruzioni di accesso alla memoria}
Per l'accesso alla memoria abbiamo due istruzioni principali (\verb|LOAD| e \verb|STORE|), le quali
servono a muovere i dati dalla memoria ai registri e viceversa:
\begin{itemize}
	\item \verb|LDR|: da memoria a registro.
	\item \verb|STR|: da registro a memoria.
\end{itemize}
L'istruzione di \verb|LOAD| prende come primo parametro un registro che sarà la destinazione,
mentre la \verb|STORE| prenderà come primo parametro un registro che sarà la sorgente di cui
leggeremo il contenuto.

I parametri dopo il primo, sia per l'una che per l'altra istruzione possono variare a seconda dei
casi, e servono ad definire l'indirizzo da cui leggere o scrivere dati.
\begin{minted}{gas}
ldr r0, [r1]
\end{minted}
va a leggere il contenuto della memoria all'indirizzo scritto in \verb|r1| e lo scrive in \verb|r0|.
Supponiamo però di avere in \verb|r1| l'indirizzo in cui è presente un array, se volessimo prendere
un valore all'interno dell'array senza perdere l'indirizzo in \verb|r1| possiamo fare in questo
modo
\begin{minted}{gas}
ldr r0, [r1, r2]
\end{minted}
andando a specificare con \verb|r2| un offset e andando di fatto a leggere la memoria all'indirzzo
\verb|r1 + r2| lasciando questi ultimi invariati. Al posto di \verb|r2| possiamo usare anche una
costante numerica.

La memoria in ARMv7 è \textbf{indirizzata al byte} e dato che consideriamo locazioni di memoria da
32 bit, ossia 4 byte, l'operazione
\begin{minted}{gas}
ldr r0, [r1, #4]
\end{minted}
non legge il quarto elemento dell'array ma il secondo (abbiamo cioè un offset di una posizione).
Per gestire gli indici in maniera più ragionevole esiste anche un altro modo per l'accesso alla
memoria
\begin{minted}{gas}
ldr r0, [r1, r2, lsl #2]
\end{minted}
che va a leggere la memoria all'indirizzo $r1 + r2 \times 4$. Supponiamo ora di voler scrivere in
ARM un codice che in C scriveremmo in questo modo
\begin{minted}{c}
int x[16];
sum = x[0] + x[1];	
\end{minted}
Supponiamo ora che la base di \verb|x| sia in \verb|r1| e vogliamo usare \verb|r2| come indice,
quello che scriveremmo in ARM sarebbe
\begin{minted}{gas}
mov r2, #0
ldr r3, [r1, r2]
add r2, r2, #4
ldr r4, [r1, r2]
\end{minted}
In termini più generali possiamo scrivere
\begin{minted}{gas}
ldr r3, [r1, r2]
add r2, r2, #1
ldr r3, [r1, r2, lsl #2]
\end{minted}
Dato che scorrere la memoria in modo sequenziale accade molto spesso abbiamo a disposizione dei
costrutti che compattano il codice incrementando l'indice in automatico di una locazione di memoria
\begin{minted}{gas}
ldr r0, [r1, r2]!
\end{minted}
Questo di sopra è un meccanismo detto \textbf{pre-index} che va a mettere in \verb|r0| il contenuto
della memoria all'indirizzo $r1 + r2$ e implicitamente mettiamo in \verb|r1| il valore di $r1 + r2$.
In alternativa abbiamo il meccanismo di \textbf{post-index}
\begin{minted}{gas}
ldr r0, [r1], r2
\end{minted}
che, a differenza del pre-index, mette in \verb|r0| il valore in memoria all'indirizzo \verb|r1| e
solo dopo aggiorna \verb|r1| con $r1 + r2$.

Altre due implementazioni delle istruzioni di \verb|load| e \verb|store| sono \verb|ldrb| e
\verb|strb| le quali caricano il primo byte indirizzato nella parte meno significativa del
registro. Per esempio
\begin{minted}{gas}
ldrb r1, [r2]
\end{minted}
prende il primo byte del valore in memoria all'indirizzo \verb|r2| e lo scrive nella parte meno
significativa del registro \verb|r1|.

Esistono anche delle istruzioni per effettuare \verb|load| e \verb|store| di più registri che sono
rispettivamente \verb|ldmxx| e \verb|stmxx| dove i due caratteri \verb|xx| devono essere sostituiti
da una combinazione delle seguenti alternative
\begin{itemize}
	\item Al primo posto possiamo specificare \verb|f| (full), se vogliamo che il registro punti
	      all'ultima posizione piena o \verb|e| (empty) se vogliamo che il registro punti alla
	      prima posizione vuota.
	\item Al secondo posto possiamo specificare \verb|d| (descending) per caricare o scaricare i
	      dati in ordine decrescente o \verb|a| (ascending) per caricare o scaricare i dati in
	      ordine crescente.
\end{itemize}
e dove di seguito abbiamo il primo argomento che è un registro e il secondo argomento è una lista
di registri tra parentesi graffe. Per esempio
\begin{minted}{gas}
ldmfd sp!, {r1, r2, r3}
stmfd sp!, {r1, r2, r3}
\end{minted}
carica e scarica nello stack pointer i registri tra parentesi graffe in ordine decrescente e
incrementa lo stack pointer tramite il punto esclamativo. Dato che usare lo stack pointer in questo
modo è molto frequente e utile possiamo usare due istruzioni equivalenti
\begin{minted}{gas}
pop {r1, r2, r3}
push {r1, r2, r3}
\end{minted}
che scrivono e leggono lo stack pointer.

\subsection{Esecuzione condizionale}
Abbiamo a disposizione anche delle istruzioni condizionali che in sostanza vengono eseguite solo se
una certa condizione è vera. Per esempio
\begin{minted}{gas}
addeq r0, r1, r2
\end{minted}
somma \verb|r1| ed \verb|r2| se e solo se i \textbf{flag di condizione} indicano che questi sono
uguali. Se \verb|r1| ed \verb|r2| non sono uguali ma prima non si è fatto alcuna operazione per
settare i flag di condizione se effettuerà la somma in ogni caso. Per ottenere il risultato atteso
dovremmo fare in questo modo
\begin{minted}{gas}
cmp r1, r2
addeq r0, r1, r2
\end{minted}
I flag di condizione sono quattro e sono contenuti nel registro chiamato \text{cpsw} (Current
Program Status Word). I quattro flag sono \textbf{Negative}, \textbf{Zero}, \textbf{Carry} e
\textbf{Overflow} e indicano se una specifica condizione si è verificata dopo un'operazione.

Non solo l'operazione \verb|cmp| è in grado di settare i flag ma anche le operazioni aritmetiche
seguite da una "\verb|s|", per esempio
\begin{minted}{gas}
adds r0, r1, r2
\end{minted}
setta i flag in base al risultato di $r1 + r2$. Supponiamo di voler implementare un programma
equivalente al seguente programma C
\begin{minted}{c}
if (x + y == 0)
	y++;
\end{minted}
Con le istruzioni ARM di base scriveremmo un codice di questo tipo
\begin{minted}{gas}
add r0, r1, r2
cmp r0, #0
bne fine // etichetta d'esempio
add r2, r2, #1
\end{minted}
risparmiamo due righe di codice scrivendo
\begin{minted}{gas}
adds r0, r1, r2
addeq r2, r2, #1
\end{minted}
Similmente al suffisso \verb|eq| abbiamo anche \verb|ne|, \verb|gt|, \verb|lt|, \verb|ge| e
\verb|le| che rispettivamente fanno controlli su gli operandi tramite i seguenti operatori:
$\neq$, $>$, $<$, $\geq$ e $\leq$.

\subsection{Istruzioni di salto}
Le istruzioni di salto le dividiamo in istruzioni di salto \textbf{condizionato} e
\textbf{non condizionato}. Per quanto riguarda il salto incondizionato possiamo usare l'istruzione
\verb|b| affiancata dall'etichetta a cui vogliamo andare
\begin{minted}{gas}
main:
	b somma
	sub r0, r1, r2

somma:
	add r0, r1, r2
\end{minted}
In questo esempio saltiamo l'operazione di sottrazione ed eseguiamo direttamente all'operazione di
somma in modo incondizionato. Nel caso invece volessimo effettuare un salto condizionato potremmo
fare in questo modo
\begin{minted}{gas}
main:
	add r0, r1, r2
	cmp r0, #0
	bne azzera

azzera:
	mov r0, #0
\end{minted}
così che se il risultato della somma è diverso da 0 si salta all'etichetta che azzera il registro.
Le lettere che possiamo inserire dopo "\verb|b|" sono le stesse che possiamo mettere dopo le
operazioni aritmetiche condizionali.

Se c'è la possibilità di implementare il nostro programma tramite istruzioni condizionali, queste
sarebbero preferibili alle istruzioni di salto.

Aggiungiamo inoltre che nel caso di processori pipeline e superscalari le operazioni di salto vanno
a minare tutta l'ottimizzazione che questi due modelli offrono che invece hanno bisogno di eseguire
le istruzioni in un certo ordine.

Un'altra operazione di salto è la \textbf{branch and link} (\verb|bl|) che fa la stessa cosa del
comando \verb|b| ma setta il link register scrivendoci dentro il valore del program counter
avanzato di una posizione.
\begin{minted}{gas}
main:
	mov r0, #0
	mov r1, #1
	mov r2, #2
	
	bl somma
	cmp r0, #0
	bne azzera
	mov r0, r0

somma:
	add r0, r1, r2
	mov pc, lr	// return

azzera:
	mov r0, #0
\end{minted}
Questo ci è molto utile per implementare chiamata e ritorno di funzione. L'ultima istruzione di
salto che vediamo è la \verb|bx| seguita da un registro, che assegna al program counter il
contenuto del registro.
