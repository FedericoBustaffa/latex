\chapter{L'aritmetica del calcolatore}
I punti d'interesse del corso sono quindi
\begin{itemize}
	\item Capire come i numeri sono rappresentati in macchina.
	\item Capire come viene implementata l'aritmetica in macchina.
	\item Capire come il calcolatore approssima i calcoli eseguiti.
	\item Capire se tale approssimazione è accettabile per il problema che stiamo cercando di risolvere.
\end{itemize}
In questo capitolo andremo a trattare la \emph{rappresentazione} dei numeri in macchina, l'\emph{implementazione}
dell'aritmetica e quali \emph{errori} si possono generare.

\section{Rappresentazione dei numeri}
Cerchiamo come prima cosa di rappresentare i numeri in modo \textbf{univoco}, per farlo abbandoniamo la forma
frazionaria di rappresentazione. Come sappiamo, le quantità
\[ 0.1 \quad \frac{1}{10} \quad \frac{2}{20} \]
hanno tutte lo stesso valore ma, come possiamo facilmente intuire, la forma frazionaria fornisce infinite
rappresentazioni, tutte equivalenti per la stessa quantità $0.1$.

Considerando anche che la riduzione ai minimi termini di una frazione è un'operazione in generale costosa ma
necessaria al fine di avere espressioni più facili da calcolare, non ci possiamo permettere un tipo di
rappresentazione di questo tipo. Ecco perché rappresenteremo numeri reali come \emph{sequenza di cifre decimali}.

\begin{observation}
	Talvolta sarà necessario passare alla rappresentazione di numeri complessi ma, come sappiamo, possiamo vedere
	un numero complesso come una coppia di reali, dunque non ci saranno grosse differenze nella rappresentazione
	di questi ultimi.
\end{observation}

\begin{observation}
	La rappresentazione in cifre decimali potrebbe essere \textbf{infinita} (per esempio
	$\frac{1}{3} = 0.\overline{33}$), ma chiaramente non è possibile utilizzare una rappresentazione del genere
	su un calcolatore.
\end{observation}

Quest'ultima osservazione ci dice che un grado di approssimazione sarà necessario andando così a generare un
certo errore sulla rappresentazione.

Per una questione di \emph{minimizzazione} dello spazio utilizzato per la rappresentazione dei numeri in
macchina si farà ricorso ad esponenziali per rappresentare cifre non significative in forma \emph{compatta}.

\begin{example}
	Per esempio, per rappresentare 0.0000001, si usa la seguente notazione
	\[ 0.0000001 = 0.1 \cdot 10^{-6} \]
\end{example}

\subsection{Rappresentazione normalizzata in virgola mobile}
\begin{theorem}[Rappresentazione]\label{th: rappresentazione}
	Dato $x \in \R$ tale che $x \neq 0$, e sia $B \in \N$ tale che $B > 1$, la \textbf{base} di numerazione,
	esistono e sono univocamente determinati:
	\begin{itemize}
		\item Un intero $p \in \Z$, detto \textbf{esponente} della rappresentazione.
		\item Una serie di numeri naturali $\{ d_i \}_{i \geq 1}$ con
		      \begin{itemize}
			      \item $d_1 \neq 0$
			      \item $0 \leq d_i \leq B - 1$
			      \item Tutti i $d_i$ non definitivamente uguali a $B - 1$
		      \end{itemize}
		      dette \textbf{cifre} di rappresentazione.
	\end{itemize}
	tali che
	\[ x = \sign(x) \cdot B^p \cdot \sum_{i=1}^{+\infty} d_i B^{-i} \]
\end{theorem}

\begin{definition}
	La serie $d_1 B^{-1} + d_2 B^{-2} + \dots$ è detta \textbf{mantissa}.
\end{definition}

La rappresentazione \ref{th: rappresentazione} è detta \textbf{rappresentazione normalizzata in virgola mobile}
(\emph{floating point}) in quanto l'esponente $p$ è determinato in modo che il numero da rappresentare abbia
parte intera nulla e prima cifra dopo la virgola non nulla.

\subsubsection{Vincoli per la rappresentazione}
Andiamo ad analizzare meglio i vincoli imposti nel teorema \ref{th: rappresentazione} sulla rappresentazione.
\begin{itemize}
	\item Le condizioni $d_1 \neq 0$ (rappresentazione normalizzata) e $d_i$ non definitivamente uguale a
	      $B - 1$ ci garantiscono l'\emph{unicità} della rappresentazione
	\item Il numero $x = 0$ non ammette rappresentazione normalizzata e in macchina viene trattato e
	      memorizzato in modo speciale.
\end{itemize}

\begin{example}
	Rappresentiamo 0.1 tramite la rappresentazione \ref{th: rappresentazione}:
	\[ 0.1 = + 10^0 \cdot (1 \cdot 10^{-1} + 0 \cdot 10^{-2} + \dots) \]
	Se però volessimo rappresentare lo stesso numero in modo diverso, lo potremmo fare in questo modo
	\[ 0.1 = + 10^1 \cdot (0 \cdot 10^{-1} + 1 \cdot 10^{-2} + 0 \cdot 10^{-3} + \dots) \]
	Cambiando ogni volta l'esponente $p$ e adattando i $d_i$ è possibile trovare infinte rappresentazioni
	per 0.1. Dunque $d_1$ deve essere non nullo.
\end{example}

\begin{example}
	Come sappiamo $0.\overline{9} = 1$. Se volessimo rappresentare 1 otterremmo
	\[ 1 = + 10^1 \cdot (1 \cdot 10^{-1} + 0 \cdot 10^{-2} + \dots) \]
	mentre se rappresentassimo $0.\overline{9}$ otterremmo
	\[ 0.\overline{9} = + 10^0 \cdot (9 \cdot 10^{-1} + 9 \cdot 10^{-2} + \dots) \]
	Si ottiene così una rappresentazione normalizzata ($d_1 = 9$) e costituita da soli 9 dopo la virgola,
	ma dato che i due numeri sono equivalenti la rappresentazione utilizzata è la prima.
\end{example}

\subsection{Rappresentazione in macchina}
Per ora abbiamo dato una definizione ideale della rappresentazione in virgola mobile di un numero reale.
In macchina si ha però a disposizione un registro di lunghezza finita per memorizzarla. Tale registro è
suddiviso in tre parti:
\begin{itemize}
	\item Segno di $x$
	\item Esponente $p$
	\item Cifre di rappresentazione $\{ d_i \}$
\end{itemize}
Abbiamo quindi un numero finito di rappresentazioni possibili in macchina.

\begin{definition}\label{def: numeri_macchina}
	Si definisce \textbf{insieme dei numeri di macchina} in rappresentazione \emph{floating point} con $t$
	cifre, base $B$ e range $(-m, M)$, l'insieme dei numeri reali
	\[
		\F (B, t, m, M) = \{ 0 \} \cup
		\{ x \in \R : x = \sign(x) \cdot B^p \cdot \sum_{i=1}^t d_i B^{-i} \}
	\]
	con $0 \leq d_i \leq B-1$, $d_1 \neq 0$ e $-m \leq p \leq M$.
\end{definition}

\begin{observation}
	Guardando l'\emph{insieme dei numeri di macchina} possiamo osservare che
	\begin{itemize}
		\item Ha \textbf{cardinalità finita}
		      \[ N = 2 B^{t-1} (B - 1) (M + m + 1) + 1 \]
		      Otteniamo questo risultato dato che
		      \begin{itemize}
			      \item Il segno di $x$ può avere solo 2 valori possibili.
			      \item Avendo $t$ cifre disponibili per la rappresentazione abbiamo $B^t$ possibili
			            configurazioni. Ma dato che $d_1 \neq 0$ allora passiamo a $B^{t-1}$ configurazioni
			            effettive.
			      \item Ogni $d_i$ ha $B - 1$ possibili valori.
			      \item L'esponente è compreso tra $-m$ ed $M$ dunque abbiamo $m + M$ possibili valori ai quali
			            dobbiamo aggiungere lo zero.
			      \item Aggiungiamo lo zero.
		      \end{itemize}
		\item Se $x \in \F(B, t, m, M)$ e $x \neq 0$ allora $\omega = B^{-m - 1}$ è il più piccolo numero di
		      macchina positivo e $\Omega = B^M (1 - B^{-t})$ è il più grande numero di macchina positivo e
		      vale
		      \[ \omega \leq |x| \leq \Omega \]
		      Ne segue che non è possibile rappresentare esattamente numeri non nulli di modulo minore a
		      $\omega$. Ecco perché, per tali numeri, è prevista una rappresentazione \emph{denormalizzata}.

		      Quando $p = -m$ la condizione $d_1 \neq 0$ può essere abbandonata potendo quindi rappresentare
		      come numero più piccolo positivo $B^{-m-t}$ e dunque riuscendo a rappresentare numeri positivi
		      e negativi compresi in modulo tra
		      \[ [ B^{-m-t} \;;\; B^{-m-1} - B^{-m-t} ] \]

		      Analogamente se $p = M$ si introducono rappresentazioni speciali per i simboli $\pm \infty$
		      e NaN.
		\item L'insieme dei numeri di macchina $\F (B, t, m, M)$ è simmetrico rispetto all'origine.
		\item Posto $x = (-1)^s \cdot B^p \cdot \alpha$ appartente a $\F(B, t, m, M)$ allora il
		      successivo numero di macchina si ottiene sommando alle cifre di rappresentazione il più piccolo
		      numero di macchina rappresentabile in quell'ordine di grandezza, ossia
		      \[ B^p \cdot 1 \cdot B^{-t} = B^{p - t} \]
		      Otteniamo quindi che il numero di macchina successivo a $x$ è
		      \[ y = (-1)^s \cdot B^p \cdot (\alpha + B^{p-t}) \]
		      Questo ci dice che, in un sistema in virgola mobile, la distanza tra due numeri di macchina
		      \[ |y - x| = B^{p-t} \]
		      varia con $p$, ovvero con l'ordine di grandezza dei numeri considerati. In generale possiamo
		      immaginarci l'insieme dei numeri di macchina più denso vicino a $\omega$, al contrario andando
		      verso $\Omega$ la distanza tra i numeri di macchina sarà più grande.
	\end{itemize}
\end{observation}

\subsubsection{Standard IEEE per la doppia precisione}
Lo standard proposto dal IEEE per la rappresentazione in virgola mobile (base 2) prevede registri lunghi 64 bit.
In prima battuta si era pensato ad una suddivisione del registro di questo tipo:
\begin{itemize}
	\item 1 bit per il segno.
	\item 11 bit per l'esponente.
	\item 52 bit per le cifre di rappresentazione.
\end{itemize}
Il problema di questo modello di rappresentazione è la doppia rappresentazione dello 0 ($-0$ e $+0$) ed è stato
quindi scartato.

L'attuale standard rappresenta l'esponente in \textbf{traslazione}. Chiariamo meglio
il concetto procedendo con ordine:
\begin{enumerate}
	\item Dato che si hanno 11 bit per l'esponente si possono rappresentare numeri che vanno da 0 a 2047. Abbiamo
	      quindi 2048 configurazioni totali per l'esponente.
	\item Le due configurazioni di bit con tutti 0 e tutti 1 vengono tenute da parte e trattate in modo
	      \emph{speciale}. Ci rimangono dunque 2046 configurazioni.
	\item Lo standard definisce l'esponente nell'intervallo
	      \[ [ -1021, \; 1024 ] \]
	      Abbiamo dunque che $m = -1021$ e $M = 1024$.
\end{enumerate}
Notiamo inoltre che, in notazione normalizzata, $d_1$ deve essere $\neq 0$ ma dato che stiamo operando in
base 2 possiamo dedurre che $d_1$ deve essere sempre uguale a 1. Questo ci permette di non includere $d_1$
nelle cifre della rappresentazione dandoci la possibilità di usare, di fatto, 53 cifre di rappresentazione.

Come abbiamo detto poco fa, le due configurazioni dell'esponente con tutti 0 e tutti 1, sono configurazioni
\emph{speciali}. Nel caso in cui l'esponente sia rappresentato da tutti 1 distinguono due casi:
\begin{itemize}
	\item Nel caso in cui nella mantissa ci sia almeno una cifra diversa da 0 allora si rappresenta
	      $\pm \infty$
	\item Nel caso in cui tutte le cifre della mantissa siano uguali a 0 allora si rappresenta NaN.
\end{itemize}
Nel caso in cui l'esponente sia rappresentato da tutti 0 allora si usa la notazione \textbf{denormalizzata}
per riuscire a rappresentare anche un po' dei numeri che stanno tra 0 e $\omega$. Per riuscire a farlo
abbandoniamo il vincolo $d_1 \neq 0$. Nello specifico, si va rappresentare il numero in questo modo
\[ x = \sign(x) \cdot 2^{-1022} \cdot \sum_{i=1}^t d_i \cdot 2^{-i} \]
andando a rappresentare lo 0 nel caso in cui ci siano tutti 0 nella mantissa.
