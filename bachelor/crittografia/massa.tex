\chapter{Cifrari simmetrici}\label{critto_sim_massa}
Questi cifrari basano la loro sicurezza sulla difficolt\`a nel risolvere problemi complessi. Si dice quindi che hanno
una sicurezza di tipo computazionale e nascondono l'informazione a patto che il crittoanalista abbia risorse
computazionali limitate e sotto l'ipotesi che P $\neq$ NP.

La loro sicurezza si basa sui due \textbf{principi di Shannon}, i quali, rendono questi cifrari robusti alla
crittoanalisi statistica:
\begin{itemize}
	\item \textbf{Diffusione}: Il testo in chiaro si deve distribuire su tutto il crittogramma.

	      Ogni carattere del crittogramma deve cio\`e dipendere da tutti i caratteri del blocco del messaggio ottenendo
	      cos\`i un istogramma delle frequenze piatto.
	\item \textbf{Confusione}: Messaggio e crittogramma sono combinati fra loro in modo molto complesso per non
	      permettere al crittoanalista di separare le due sequenze tramite l'analisi statistica del crittogramma.

	      Per far s\`i che questo avvenga devono essere vere due condizioni:
	      \begin{itemize}
		      \item La chiave deve essere ben distribuita sul testo cifrato.
		      \item Ogni bit del crittogramma deve dipendere da tutti i bit della chiave.
	      \end{itemize}
\end{itemize}

\section{DES}\label{DES}
\`E stato il primo cifrario \textbf{certificato} proposto da IBM e che proponeva una struttura di questo tipo:
\begin{itemize}
	\item Il messaggio \`e diviso in blocchi, ciascuno cifrato e decifrato indipendetemente dall'altro.
	\item Ogni blocco \`e di 64 bit.
	\item Cifratura e decifrazione procedono in $r$ fasi o \textbf{round} in cui si ripetono le stesse operazioni. Noi
	      considereremo la versione del cifrario con 16 round.
	\item La chiave \`e composta da 8 byte. I primi 7 bit di ciascun byte sono scelti arbitrariamente e l'ottavo \`e
	      aggiunto per il controllo di parit\`a.
	      \begin{itemize}
		      \item La chiave contiene dunque 64 bit: 56 arbitrari e 8 di parit\`a.
		      \item Dalla chiave vengono create $r$ \textbf{sottochiavi di fase}.
	      \end{itemize}
\end{itemize}

\subsection{Funzionamento}\label{funzionamento_DES}
Sia $m$ il messaggio da inviare, $c$ il rispettivo crittogramma e $k$ la chiave. Il processo di cifratura \`e il seguente
\begin{enumerate}
	\item I bit del messaggio vengono permutati (blocco PI).
	\item La chiave viene privata dei bit di controllo parit\`a e i rimanenti vengono permutati (blocco T).
	\item Si dividono i bit del messaggio in due parti (S e D), ciascuna di 32 bit.
	\item Si entra in un ciclo di 16 fasi e per ogni fase $i$ abbiamo in input, l'output della fase precedente.

	      Alla chiave $k$ si applicano queste operazioni:
	      \begin{itemize}
		      \item I 56 bit della chiave vengono divisi in due parti da 28 bit ciascuna e si applica, a ciascuna delle
		            due parti, uno shift ciclico di 1 o 2 bit a seconda della fase in cui ci si trova.

		            Procedimento necessario affinch\'e vengano usati tutti i bit della chiave (\emph{confusione}).
		      \item Si estraggono 48 bit dai due blocchi di 28 bit del punto precedente, i quali andranno a formare la
		            sottochiave di fase.
		      \item Riconcateniamo le due sequenze shiftate che andranno poi a comporre la chiave per la fase
		            successiva.
	      \end{itemize}
	      I due blocchi del messaggio vengono trattati in questo modo:
	      \begin{itemize}
		      \item Si mandano i 32 bit di destra (input) nella parte di sinistra (output)
		            \[ S[i] = D[i-1] \]
		      \item Vengono copiati 16 bit della parte di destra, andando cos\`i a produrre un blocco da 48 bit.
		      \item Si fa lo XOR bit a bit tra il blocco appena prodotto e la sottochiave di fase.
		      \item I blocchi di 48 bit vengono riportati a 32 bit grazie alla \textbf{S-box} (approfondimento pi\`u
		            avanti).
		      \item Si permutano i bit prodotti al passo precedente.
		      \item Si fa lo XOR bit a bit tra il blocco appena prodotto e la parte sinistra in input, andando cos\`i
		            a comporre il nuovo blocco di destra.
	      \end{itemize}
	\item Parte destra e parte sinistra vengono unite di nuovo.
	\item Si permutano i bit del blocco ottenuto (blocco PF).
\end{enumerate}

\subsubsection{S-Box}
La \textbf{S-Box} \`e una funzione composta da 8 sotto-funzioni, ciascuna che prende in input 6 bit e ne restituisce
4.

Per farlo si prendono il primo e l'ultimo bit in input e se ne ricava un indice di riga, mentre con i rimanenti bit
si ricava un indice di colonna.

Tramite questi due indici si ottiene un valore presente in una tabella, le cui righe contengono ognuna una permutazione
dei primi 16 interi. Il valore identificato dai due indici \`e resituito in output di 4 bit.

\subsection{Sicurezza}\label{sicurezza_DES}
Un cifrario ha una sicurezza di $b$ bit se il costo del miglior attacco \`e di ordine $O(2^b)$ operazioni e richiede di
esplorare uno spazio delle chiavi di cardinalit\`a $2^b$.

Nel caso del DES abbiamo chiavi da 56 bit ma lo spazio delle chiavi ha cardinalit\`a $2^{55}$ dato che, se cifriamo
il complemento del messaggio col complemento della chiave, otteniamo il complemento del crittogramma. I bit di
sicurezza non sono quindi 56 ma 55.

In sostanza escludere una chiave ci permette di escludere anche il suo complemento.

\subsection{Attacchi}\label{attacchi_DES}
Il DES, per quanto complesso, si \`e rivelato vulnerabile a diversi attacchi di diversa natura.

\subsubsection{Attachi distribuiti}
Uno degli attacchi di cui il DES \`e stato vittima \`e quello di tipo \textbf{distribuito}, ossia, un attacco a
forza bruta, distribuito su pi\`u macchine. Con questo tipo di attacco si \`e riusciti a forzare il cifrario in tempi
sempre pi\`u brevi.

\subsubsection{Chosen plain text}
\begin{enumerate}
	\item Si prende un messaggio $m$ e lo si cifra in $c_1$.
	\item Si cifra $\overline{m}$, ossia il complemento di $m$, in $c_2$.
	\item Per ogni chiave $k$ si prova a cifrare $m$ con $k$.
	      \begin{itemize}
		      \item Se si ottiene $c_1$ molto probabilmente $k$ \`e la chiave (non sicuramente dato che potrebbero
		            esserci altre chiavi che mappano $m$ in $c_1$).
		      \item Se la cifratura ha invece prodotto $\overline{c_2}$ allora \`e probabile che $\overline{k}$ sia
		            la chiave.

		            Questo perch\'e provando a cifrare il complemento del messaggio col complemento della chiave si
		            ottiene il complemento del crittogramma. Nel nostro caso
		            \[ C(\overline{m}, \overline{k}) = \overline{\overline{c_2}} = c_2 \]
		      \item Altrimenti n\'e $k$ n\'e $\overline{k}$ sono le chiavi ma con una sola cifratura vengono scartate
		            due chiavi.
	      \end{itemize}
\end{enumerate}

\subsubsection{Crittoanalisi differenziale}
Un altro attacco di tipo \emph{chosen plain text} si basa sulla \textbf{crittoanalisi differenziale}, la quale necessita
di almeno $2^{47}$ coppie $\langle m, c \rangle$ per funzionare e sfrutta l'analisi probabilistica per stimare quale
chiave \`e stata usata andando a cercare variazioni nei vari crittogrammi.

Il costo di questo attacco \`e tuttavia dell'ordine di $O(2^{55})$ operazioni per via delle 16 fasi del cifrario, le
quali, rendono l'attacco leggermente pi\`u dispendioso del forza bruta.

\subsubsection{Crittoanalisi lineare}
L'ultima tecnica di attacco che vediamo \`e basata sulla \textbf{crittoanalisi lineare}. \`E un attacco di tipo
\emph{know plain text} e serve a stimare alcuni bit della chiave.

Per effettuare l'attacco si necessita di $2^{43}$ coppie $\langle m, c \rangle$ ed \`e meno costosa del forza bruta.

\subsection{Miglioramenti}\label{miglioramenti_DES}
Visti i problemi del DES e le sue, ormai note vulnerabilit\`a, si \`e provato a migliorarlo apportando qualche modifica.

\subsubsection{Chiavi}
Si \`e provato a cambiare sempre le chiavi di fase, arrivando ad avere 768 bit di chiave complessivi. In realt\`a,
per attacchi basati su crittoanalisi differenziale, i bit di sicurezza sono 61, aggiungendo cos\`i solo 6 bit di
sicurezza al fronte di una chiave molto pi\`u lunga.

\subsubsection{Cifratura doppia}
L'approccio che invece \`e stato adottato \`e stata la \textbf{cifratura multipla}, ossia, la composizione del DES con
se stesso. Scelte due chiavi $k_1$ e $k_2$ qualsiasi, vale che
\[ C(C(m, k_1), k_2) \neq C(m, k_3) \]
per qualunque chiave $k_3$ nello spazio delle chiavi. In questo modo otteniamo chiavi di 112 bit ma con 57 bit di
sicurezza.

Ci\`o che riduce molto i bit di sicurezza sono gli attacchi di tipo \textbf{meet in the middle}: data una coppia
$\langle m, c \rangle$
\begin{enumerate}
	\item Per ogni $k_1$ si calcola e si salva in una tabella
	      \[ C(m, k_1) \]
	\item Per ogni $k_2$ si calcola e si cerca nella tabella
	      \[ D(c, k_2) \]
	\item Se troviamo una corrispondenza $k_1$ e $k_2$ probabilmente sono le chiavi.
\end{enumerate}
L'attacco si basa sul fatto che se il crittogramma $c$ \`e generato da
\[ C(C(m, k_1), k_2) \]
allora vale
\[ D(c, k_2) = C(m, k_1) \]
Quello che di fatto andiamo a fare \`e enumerare tutte le chiavi due volte (non tutte le coppie di chiavi) e poi
cerchiamo una corrispondenza.

Se le chiavi sono $2^{56}$ basta moltiplicare per 2 e otteniamo cos\`i $2^{57}$ operazioni per forzare il cifrario al
fronte di una chiave lunga 112 bit.

\subsubsection{Cifratura tripla}
Per giungere ad una sicurezza significativa si \`e arrivati a comporre il DES con se stesso tre volte. Si parla di
3TDEA, nel caso si utilizzino tre chiavi
\[ c = C(D(C(m, k_1), k_2), k_3) \]
o di 2TDEA, nel caso si utilizzino due chiavi
\[ c = C(D(C(m, k_1), k_2), k_1) \]
\textbf{NOTA}: usare la funzione di decifrazione tra le due cifrature non aumenta n\'e diminuisce la sicurezza, \`e
solo per rendere il sistema retrocompatibile con l'applicazione singola del DES.

Con questo nuovo metodo andiamo ad ottenere, in entrambi i casi, 112 bit di sicurezza ma, come vedremo fra poco, la
versione a due chiavi si rivela pi\`u conveniente.

Un attacco di tipo \emph{meet in the middle} sul 3TDEA sfrutta la relazione
\[ C(D(C(m, k_1), k_2), k_3) \]
la quale pu\`o essere riscritta come
\[ D(c, k_3) = D(C(m, k_1), k_2) \]
e se cifriamo con chiave $k_2$ entrambi i membri otteniamo
\[ C(D(c, k_3), k_2) = C(m, k_2) \]
Sapendo questo e data una coppia $\langle m, c \rangle$, l'attacco si compone delle seguenti fasi
\begin{enumerate}
	\item Si enumerano tutte le $2^{56}$ possibili chiavi $k_1$ e si calcola
	      \[ C(m, k_1) \]
	      salvando i risultati in una tabella.
	\item Si enumerano tutte le $2^{112}$ possibili coppie di chiavi $\langle k_2, k_3 \rangle$ e si calcola
	      \[ C(D(c, k_3), k_2) \]
	\item Se si trova una corrispondeza, allora le chiavi $k_1$, $k_2$ e $k_3$, molto probabilmente, sono le chiavi
	      usate.
\end{enumerate}
L'attacco ha quindi un costo complessivo di $O(2^{112})$ operazioni mentre un attacco di tipo forza bruta ne richiede
$O(2^{168})$.

La versione 2TDEA ha comunque 112 bit di sicurezza ma utilizza solo due chiavi da 56 bit ciascuna e dunque, una chiave
complessiva di 112 bit cos\`i da avere tutti i bit della chiave come bit di sicurezza.

\section{AES}\label{AES}
Si tratta di un cifrario che fa uso di chiavi brevi (128, 192 o 256 bit) e ripetute, le quali devono essere cambiate
per ogni nuova sessione di comunicazione.

Il messaggio \`e diviso in blocchi lunghi sempre 128 bit (a prescindere dalla lunghezza della chiave) ma cambia il
numero di fasi di cui si compone il processo di cifratura: 10 per chiavi da 128 bit, 12 per chiavi da 192 bit e 14
per chiavi da 256 bit.

\subsection{Gestore delle chiavi}
Per ora vediamo solamente la versione con 128 bit di chiave, la quale viene caricata per colonne in una matrice $W$ da
16 byte. Tale matrice viene ampliata aggiungendo ricorsivamente 40 colonne a partire dalle 4 iniziali per generare le
10 sottochiavi di fase secondo questa regola
\[
	W[i] = \begin{cases}
		W[i - 4] \oplus W[i - 1]    & \text{se } 4 \nmid i \\
		W[i - 4] \oplus T(W[i - 1]) & \text{se } 4 \mid i
	\end{cases}
\]
dove $T$ \`e una trasformazione \emph{non lineare} (S-Box) che rende il cifrario robusto ad attacchi basati su
\emph{crittoanalisi lineare}.

\subsection{Operazioni}
Dato che ogni blocco \`e di 128 bit, il cifrario lo organizza in una matrice $B$ di dimensione $4 \times 4$ da 16 byte.
Dopo di che iniziano le varie fasi, le quali si compongono di 4 operazioni principali.

\subsubsection{S-Box}
La \textbf{S-Box}, in questo caso, \`e una matrice di $16 \times 16$ byte, che contiene una permutazione di tutti i 256
interi rappresentabili con 8 bit.

Sia $B$ la matrice che contiene il blocco del messaggio e sia $b_{i, j}$ un byte in posizione $(i, j)$ di tale matrice,
la S-Box mappa $b_{i, j}$ in $a_{i, j}$ usando i primi 4 bit di $b_{i, j}$ per ricavare un indice $r$ di riga e gli
ultimi 4 per ricavare un indice $c$ di colonna.

Il valore $a_{i, j}$ restituito, \`e il valore presente nella S-box in posizione $(r, c)$ scritto con 8 bit.

\paragraph{Formulazione matematica}
La S-box calcola l'\textbf{inverso moltiplicativo} di ogni byte $b_{i, j}$, considerando il byte come un elemento del
campo \emph{finito} GF($2^8$). Questa operazione \`e ci\`o che rende la funzione $T$, che abbiamo citato in precedenza,
\emph{non lineare}.

Ogni byte $b_{i, j}$ viene prima sostituito con il suo inverso moltiplicativo in GF($2^8$) e poi moltiplicato per una
matrice di $8 \times 8$ bit sommato con un vettore colonna.

\subsubsection{Shift delle righe}
I byte di ogni riga vengono shiftati ciclicamente verso sinistra di 0, 1, 2, e 3 posizioni, rispettivamente. In questo
modo i 4 byte di ogni colonna si disperdono su 4 colonne diverse.

\subsubsection{Rimescolamento delle colonne}
Ogni colonna del blocco, trattata come un vettore di 4 elementi, viene moltiplicata per una matrice $M$ prefissata di
$4 \times 4$ byte.

La moltiplicazione \`e eseguita modulo $2^8$ e la somma modulo 2 (operazioni del campo GF($2^8$)).

Questo fa s\`i che ogni byte della colonna rimescolata dipenda da tutti i byte della colonna di partenza.

\subsubsection{Somma della chiave di fase}
L'ultima operazione di ogni fase \`e la somma della chiave di fase con lo XOR bit a bit.

Si utilizza la chiave di fase fornita dal gestore delle chiavi e si fa lo XOR bit a bit con il blocco in output
dall'operazione di rimescolamento delle colonne e ottengo cos\`i un nuovo blocco da dare in input alla fase successiva.

\subsection{Sicurezza}
Tutti i bit sono di sicurezza e, ad oggi, nessun attacco \`e stato in grado di compromettere AES anche nella sua
versione pi\`u semplice con chiave a 128 bit.

Esistono attacchi pi\`u efficienti di un attacco esauriente sulle chiavi per le versioni con 6 fasi, ma nessun attacco
\`e pi\`u efficiente se le fasi sono almeno 7.

Si conoscono attacchi \textbf{side-channel} che sfruttano debolezze della piattaforma sui cui esso \`e implementato.

\section{Cifrario a blocchi}
In un \textbf{cifrario a blocchi}, per trattare messaggi con lunghezza diversa da un multiplo della lunghezza del
messaggio, si fa del \textbf{padding}, ovvero si inseriscono bit casuali per riempire il blocco finale.

Cifrare a blocchi espone tuttavia la comunicazione ad attacchi dato che
\begin{itemize}
	\item Blocchi uguali nel messaggio producono blocchi uguali nel crittogramma (se cifrati con la stessa
	      chiave).
	\item C'\`e \textbf{poca diffusione} tra un blocco e l'altro.
	\item C'\`e \textbf{periodicit\`a} nel crittogramma.
\end{itemize}
Per risolvere il problema \`e necessario che a blocchi uguali del messaggio corrispondano blocchi diversi del
crittogramma. Per riuscire ad ottenere questo risultato, si fa ricorso ad una tecnica chiamata
\textbf{composizione di	blocchi}, in cui, la cifratura di un blocco, deve dipendere dalla cifratura dei precedenti.

\subsection{Cipher Block Chaining - CBC}
Per la cifratura del blocco $m_i$ si calcola
\[ c_i = C(m_i \oplus c_{i-1}, k) \]
dove $c_{i-1}$ \`e il blocco cifrato al passo precedente.

Al primo passo si deve usare una sequenza $c_0$ per effettuare la prima cifratura. Questa sequenza pu\`o essere
scambiata in chiaro e pu\`o essere una qualsiasi sequenza di 128 bit, a patto che sia cambiata per ogni blocco che
viene cifrato.

Per la decifrazione del blocco $c_i$ si calcola
\[ m_i = c_{i-1} \oplus D(c_i, k) \]
La fase di decifrazione pu\`o essere fatta in parallelo, a differenza della cifratura che deve essere sequenziale.