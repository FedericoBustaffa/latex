\section{Internet}
Quando parliamo di \textbf{Internet} si fa riferimento alla rete che 
interconnette migliaia di reti e che normalmente usiamo per navigare.

Si tratta di una rete a commutazione di pacchetto e ogni sottorete
connessa a Internet deve usare un \textbf{IP} (Internet Protocol) e
rispettare certe convenzioni su nomi e indirizzi.

Internet ha avuto molto successo perché permette di erogare servizi 
di comunicazione alle applicazioni come email, giochi, chiamate. Tali 
servizi possono essere
\begin{itemize}
	\item \textbf{Connection-less}: senza garanzia di consegna.
	\item \textbf{Connection-oriented}: garantiti in integrità, 
		completezza e ordine.
\end{itemize}
Come vedremo più avanti, Internet è composto da varie entità software 
quali
\begin{itemize}
	\item \textbf{Applicazioni}: le quali elaborano e scambiano 
		informazioni.
	\item \textbf{Protocolli}: organizzati come una pila, si occupano 
		di regolamentare la trasmissione e la ricezione di messaggi.
	\item \textbf{Interfacce}: separano gli strati delle 
		\emph{pila protocollare}.
	\item \textbf{Standard}: sono gli standard di Internet e del Web.
\end{itemize}
Possiamo inoltre immaginare l'organizzazione della rete come
\emph{stratificata}. Al livello più basso ci sono le reti private le 
quali si connettono a degli \textbf{Internet Service Provider} (ISP)
i quali forniscono dei servizi connettendosi alle \textbf{dorsali} 
(ISP di livello 1 interconnesse tra loro).

Il collegamento che connette l'utente al primo router di Internet è 
detto \textbf{rete di accesso} e può essere effettuato via rete 
telefonica, tramite reti wireless o tramite collegamento diretto.

