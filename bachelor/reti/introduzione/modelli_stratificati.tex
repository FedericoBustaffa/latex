\section{Modelli stratificati}
Un \textbf{protocollo} è un insieme di regole che permettono a due 
entità di comunicare. Per far si che le comunicazioni avvengano 
correttamente si devono stabilire una serie di step e controlli che 
le rendano omologate ad uno standard. Questi step, organizzati secondo
un \textbf{modello stratificato}, sono i protocolli.

La scomposizione di un sistema complesso in strati permette di definire
le relazioni tra le entità di tale sistema. Per esempio è possibile 
distinguere funzioni e attori.

Altro vantaggio nello stratificare il sistema è una maggiore facilità 
nel mantenerlo e aggiornarlo dato che ogni modulo svolge un insieme 
delimitato di compiti e nel sistema appare come una \emph{black box} 
che riceve un input e genera un output. Ogni livello offre servizi 
allo strato superiore
\begin{itemize}
	\item Implementando funzionalità all'interno del livello stesso.
	\item Utilizzando servizi forniti dal livello inferiore.
\end{itemize}
Per riuscire a stratificare correttamente il sistema è buona norma 
seguire questi principi che ci forniscono una buona linea guida:
\begin{itemize}
	\item \textbf{Separation of Concern}: ogni strato dovrebbe fare 
		solo ciò che gli compete e delegare ad altri strati tutto ciò
		che è delegabile.
	\item \textbf{Information Hiding}: Nascondere tutte le informazioni
		non indispensabili al committente.
\end{itemize}
In sintesi per una buona stratificazione si lascia completamente libera
l'implementazione interna dello strato. L'unica cosa che deve
sottostare alle specifiche è l'interfaccia sugli strati adiacenti.

\subsection{Definizioni}
Introduciamo delle definizioni più specifiche per i termini che andiamo
a utilizzare in questo contesto.
\begin{itemize}
	\item \textbf{Strato}: modulo interamente definito attraverso i 
		servizi, i protocolli e le interfacce che lo caratterizzano.
	\item \textbf{Servizio}: insieme di operazioni che uno strato 
		fornisce ad uno strato superiore
	\item \textbf{Interfaccia}: insieme di regole che governano il
		formato e il significato delle unità di dati che vengono
		scambiati tra due strati adiacenti della stessa entità.
	\item \textbf{Protocollo}: insieme di regole che
		\begin{itemize}
			\item permettono a due entità \textbf{omologhe} (stesso 
				strato) di scambiare informazioni.
			\item definiscono il formato e l'ordine dei messaggi 
				inviati e ricevuti tra entità omologhe e le azioni che
				vengono fatte per la trasmissione e la ricezione di 
				tali messaggi.
			\item definiscono \textbf{sintassi} e \textbf{semantica} 
				dei messaggi.
			\item definiscono le azioni da intraprendere dopo la 
				ricezione di un messaggio.
		\end{itemize}
\end{itemize}

\subsubsection{Sistemi aperti e chiusi}
In un \textbf{sistema chiuso} tutte le componenti della rete devono 
essere dello stesso costruttore ed è specializzata per specifici 
servizi.

Ovviamente questo crea un grosso problema di \textbf{interoperabilità} 
poiché gli apparati non riescono ad interpretare i segnali 
provenienti da altre reti e sono quindi impossibilitati a lavorare in 
ambiente distribuito.

In un \textbf{sistema aperto} si cerca di risolvere questi problemi 
per garantire l'interoperabilità tra reti diverse.

In questo caso le specifiche del protocollo sono disponibili 
pubblicamente e i cambiamenti sono gestiti da un'organizzazione la cui 
partecipazione è aperta al pubblico.

\subsection{Modalità di servizio}
Il tipo di servizio fornito da uno strato allo strato adiacente 
superiore può essere di due tipi:
\begin{itemize}
	\item \textbf{Connection-oriented}: si instaura un'associazione 
		logica tra due componenti al fine di trasferire dei dati.
		Abbiamo anche la possibilità di gestire la connessione 
		dividendola in tre fasi:
		\begin{itemize}
			\item Instaurazione
			\item Trasferimento dati
			\item Chiusura
		\end{itemize}
	\item \textbf{Connectionless}: in questo caso i dati vengono 
		trasferiti senza stabilire una connessione. In altre parole
		si conosce solo l'indirizzo di destinazione ma non si alloca
		alcuna risorsa in grado di garantire l'arrivo a destinazione
		del messaggio.
\end{itemize}

\subsection{Flusso dell'informazione}
Per la rete, l'informazione ha origine a livello applicativo (per 
esempio la richiesta di un browser a un server) e prima di essere 
inoltrata, questa discende i vari livelli fino alla trasmissione su 
canale fisico.

Ogni livello aggiunge all'informazione del livello superiore, una 
propria sezione informativa (intestazione) che contiene informazioni 
riguardanti esclusivamente quel livello.

Abbiamo quindi \textbf{incapsulato} la nostra informazione e una volta 
arrivata al primo livello viene inoltrata sulla rete. Una volta 
arrivata a destinazione, l'informazione segue il percorso inverso sulla
macchina destinataria di modo da poter essere letta.

\subsection{Modello ISO/OSI}
Il modello \textbf{ISO/OSI} è modello di riferimento che regola le 
comunicazioni di rete. L'ISO (International Security Interconnection)
ha specificato uno standard per l'interconnessione di sistemi aperti, 
ossia l'OSI.

Ogni strato fornisce servizi allo strato superiore e comunica con lo 
stesso strato di un'altra entità secondo un protocollo assegnato.

\subsubsection{Stack protocollare ISO/OSI}
Come vedremo tra poco, il modello ISO/OSI è definito come uno stack di
protcolli:
\begin{itemize}
	\item \textbf{Fisico}: trasmissione di un flusso di bit.
	\item \textbf{Collegamento}: invio di un'unità trasmissiva (frame)
		da un host ad un altro.
	\item \textbf{Rete}: si occupa dell'instradamento del traffico, 
		ossia di determinare il percorso dalla sorgente alla 
		destinazione attraverso i nodi della rete.
	\item \textbf{Trasporto}: trasferimento di dati da host a host in 
		cui si possono avere servizi connection-oriented o 
		connectionless.
	\item \textbf{Sessione}: instaurazione di una sessione di 
		comunicazione tra due host.
	\item \textbf{Presentazione}: codifica di dati inviati.
	\item \textbf{Applicazione}: elaborazione dei dati.
\end{itemize}
Ci sono dei sistemi intermedi in cui sono presenti solo i primi 3/4 
livelli del modello ISO/OSI nel caso non sia necessario avere tutti i
protocolli.

\subsection{Modello TCP/IP}
Il modello \textbf{TCP/IP} è lo standard attualmente usato in Internet.
A differenza del modello ISO/OSI abbiamo cinque strati, anche se, come
vedremo, i due strati mancanti sono stati sostanzialmente inglobati in
un solo strato.

\subsubsection{Stack protocollare TCP/IP}
Come abbiamo detto, in questo caso abbiamo solo cinque livelli ma che 
non differiscono poi così tanto da quello proposti nel modello ISO/OSI:
\begin{itemize}
	\item \textbf{Fisico}: trasferimento dei bit sul mezzo trasmissivo.
	\item \textbf{Collegamento}: trasferimento dati in frame attraverso
		collegamenti tra elementi di rete vicini (ethernet).
	\item \textbf{Rete}: instradamento dei datagrammi da sorgente a
		destinazione (IP, ICMP).
	\item \textbf{Trasporto}: trasferimento dati end-to-end (TCP, 
		UDP).
	\item \textbf{Applicazione}: supporta le applicazioni di rete e
		instaura un collegamento logico end-to-end tra due processi
		(SMTP, FTP, HTTP).
\end{itemize}
