\section{DNS}
Il servizio \textbf{DNS} non è interattivo come quelli visti fino ad
ora ma è fondamentale per gli altri servizi per riuscire a funzionare 
correttamente. L'obbiettivo è quello di identificare i processi
destinatari.

Un \textbf{nome} identifica un host (per esempio \verb|www.google.it|) 
tramite un identificativo logico e spesso mnemonico.

Un \textbf{indirizzo} identifica dove tale host è situato. I 
dispositivi connessi in rete vengono individuati mediante i loro 
indirizzi IP composti da 4 byte.

Il DNS ha il compito di trovare un'associazione tra un certo nome e il 
relativo indirizzo IP. In una fase iniziale tutti i nomi host e 
relativi IP erano contenuti in un file accessibile tramite richiesta ad
un server. Periodicamente gli host prelevavano una nuova versione 
aggiornata del file dal server.

Ovviamente questo metodo è ad oggi inutilizzabile ed è così che è nato 
il DNS, il quale gira a livello applicativo e sui sistemi terminali e
adotta un paradigma di tipo client server e si affida al protocollo di 
trasporto sottostante per trasferire messaggi tra i sistemi terminali.

\subsection{Funzionamento}
Il DNS entra in gioco quando lo user agent fa una richiesta ad una 
certa URL. La URL è un nome che però non può essere utilizzato dal 
protocollo di trasporto (che necessità un indirizzo IP), ecco che, una
volta composta la richiesta, il DNS \emph{risolve} il nome in un 
indirizzo IP, permettendo così l'apertura di una connessione TCP. Il
DNS è quindi un meccanismo che deve:
\begin{itemize}
	\item Specificare la sintassi dei nomi e le regole per gestirli.
	\item Consentire la conversione da nomi a indirizzi e viceversa.
\end{itemize}
\`E quindi costituito da
\begin{itemize}
	\item Uno \textbf{schema di assegnazione} dei nomi gerarchico e 
		basato su domini.
	\item Un \textbf{database distribuito} contenente i nomi e le 
		corrispondenze con gli indirizzi IP implementato con una 
		gerarchia di \textbf{name server}.
	\item Un \textbf{protocollo} per la distribuzione delle 
		informazioni sui nomi tra name server. Host, router e name 
		server comunicano per la risoluzione dei nomi.
\end{itemize}

\subsection{Spazio dei nomi}
Lo \textbf{spazio dei nomi} deve permettere di identificare in modo 
univoco un host e ha un tipo di struttura \textbf{gerarchica}:
\begin{itemize}
	\item Un nome è costituito da più parti.
	      \begin{center} \verb|lab3.di.unipi.it| \end{center}
	\item L'assegnazione dei nomi è delegabile.
	\item C'è una delega dell'autorità per l'assegnazione delle varie 
		parti dello spazio dei nomi.
	\item La responsabilità della conversione tra nomi e indirizzi è
		distribuita.
\end{itemize}
Vista la struttura gerarchica, è possibile strutturare lo spazio dei 
nomi come un albero i cui nodi individuano un nome di dominio. Il 
\textbf{dominio} è il sottoalbero nello spazio dei nomi di dominio che 
viene identificato dal nome di dominio del nodo in cima al sottoalbero.

\subsubsection{Nomi di dominio}
In Internet i nomi gerarchici delle macchine sono assegnati in base 
alla struttura delle organizzazioni che ottengono l'autorità per 
porzioni dello spazio dei nomi.

La struttura gerarchica permette autonomia nella scelta dei nomi 
all'interno di un dominio.

\subsection{Name Server}
Il DNS è di fatto un database distribuito, implementato in una 
gerarchia di più name server. Il name server invece è il programma che 
gestisce la conversione da nome a indirizzo IP. Grazie alla gerarchia 
dei domini possiamo distribuire le informazioni su più name server.

Una \textbf{zona} è una parte (tipicamente contigua) dell'albero, di 
cui è responsabile un name server. Zona e dominio non necessariamente 
coincidono.

\subsubsection{Tipologie di name server}
I name server, in base a quali domini gestiscono nella gerarchia, hanno
caratteristiche differenti:
\begin{itemize}
	\item \textbf{Radice}: si trovano alla radice dell'albero e sono 
		responsabili dei record della zona radice. Tali server 
		mantengono le informazioni sui name server di primo livello
		(top-level domain).
	\item \textbf{Server di top-level domain}: mantengono le 
		informazioni di un certo dominio di top-level e restituiscono 
		informazioni sui name server di competenza dei sottodomini.
	\item \textbf{Server di competenza}: sono i server di 
		\textbf{autorità} per una certa zona che memorizzano nome e 
		indirizzo IP di un insieme di host (di cui possono effettuare 
		la traduzione nome/indirizzo). Per una certa zona ci possono 
		essere server di competenza
	      \begin{itemize}
		      \item \textbf{Primari}: mantengono il file di zona.
		      \item \textbf{Secondari}: ricevono il file di zona e 
				  offrono il servizio di risoluzione. Sono utilizzati 
				  per la scalabilità del sistema.
	      \end{itemize}
	\item \textbf{Locali}: un server che non appartiene strettamente 
		alla gerarchia. Ogni ISP ha il suo name server locale al quale
		vengono rivolte le query DNS. Sarà poi il name server locale 
		ad inoltrare la richiesta in una gerarchia di name server DNS.
		Quando un programma deve tradurre un nome in un indirizzo IP 
		esegue un programma, detto \textbf{resolver}, passando il nome 
		come parametro di ingresso. Il resolver interroga il name
		server locale che cerca il nome nelle sue tabelle e, se 
		presente, restituisce l'indirizzo al resolver. Se invece non
		trova alcuna corrispondenza inoltra la query ad una gerarchia
		DNS.
\end{itemize}

\subsection{Query DNS}
Le query DNS possono essere gestite in due modi:
\begin{itemize}
	\item \textbf{Ricorsivo}:
		La richiesta viene inoltrata tra i name server finché non si 
		ottiene la traduzione dal nome all'indirizzo IP. Una volta 
		ottenuto l'indirizzo IP questo percorre il cammino inverso
		fino all'host che ha effettuato la richiesta:
		\begin{enumerate}
			\item L'host contatta il DNS locale per la risoluzione 
				del nome cercato.
			\item Se necessario, il DNS locale contatta il name 
				server radice.
			\item Se necessario, il name server radice ripercorre 
				tutta la gerarchia, dal name server di primo livello 
				fino al name server di competenza.
			\item Il name server di competenza a questo punto 
				fornisce l'indirizzo IP cercato.
		\end{enumerate}
	\item \textbf{Iterativo}: Il name server locale diventa centrale 
		nel processo di risoluzione del nome, in quanto non si percorre
		un cammino verso il name server in grado di fornire l'indirizzo
		IP ma si torna, ad ogni passo, al DNS locale:
		\begin{enumerate}
			\item L'host contatta il DNS locale per la risoluzione 
				del nome cercato.
			\item Se necessario, il DNS locale contatta il name 
				server radice.
			\item Il name server radice, se necessario, ritorna 
				l'indirizzo di un name server di primo livello.
			\item Il DNS locale interroga il name server di primo 
				livello.
			\item Il name server di primo livello, se necessario, 
				fornisce al DNS locale l'indirizzo IP di un name 
				server di competenza per un sottodominio.
			\item Il processo si ripete finché un name server non è
				in grado di fornire l'indirizzo IP direttamente al 
				DNS locale.
		\end{enumerate}
\end{itemize}
Per entrambi i metodi, quando diciamo "se necessario", si intende il 
caso in cui il name server interrogato non è in grado di fornire l'IP 
desiderato ma solo l'IP di un altro name server. Se un name server è in
possesso dell'associazione cercata la restituisce immediatamente senza 
andare a ripercorrere tutta la gerarchia.

Il metodo ricorsivo permette di ripartire meglio il carico 
computazionale tra i vari name server ma tiene tutti i name server 
"occupati" fino a quando non arriva una risposta. Il metodo iterativo
genera maggiore carico computazionale sul DNS locale ma libera in poco 
tempo i name server coinvolti.

\subsubsection{Cache DNS}
Per rendere più veloce il meccanismo di risoluzione dei nomi viene 
introdotta una \textbf{cache} nella quale, un name server memorizza un'
associazione che apprende durante il processo. Dopo un certo periodo di
tempo TTL (Time To Live) l'associazione viene cancellata dalla cache.

\subsubsection{Record DNS}
Essendo il DNS un database distribuito, possiede dei record contenenti 
delle associazioni. La forma di un record DNS ha tipicamente quattro 
campi: \verb|NAME|, \verb|VALUE|, \verb|TYPE|, \verb|TTL|:
\begin{itemize}
	\item \verb|TTL|: indica il tempo di mantenimento del record nella 
		cache del server.
	\item \verb|TYPE|: indica il tipo dei campi \verb|NAME| e 
		\verb|VALUE|:
	      \begin{itemize}
		      \item \verb|A|: il nome è il nome associato ad un host 
				  e il valore è il suo indirizzo IP.
		      \item \verb|CNAME|: il nome è un alias e il valore è 
				  l'alias espanso.
		      \item \verb|NS|: il nome è un nome di dominio e il valore
				  è il nome del name server competente per quel 
				  dominio.
		      \item \verb|MX|: il nome è il nome di dominio e il valore
				  è il nome del server di posta associato.
	      \end{itemize}
\end{itemize}
Il campo \verb|TYPE| può avere anche altri valori anche se quelli
indicati sono i principali e quelli relativi ai protocolli visti fino 
ad ora.

\subsection{Messaggi DNS}
La comunicazione tra i vari name server avviene mediante il protocollo 
UDP. Tale scelta è dovuta ad un'esigenza di abbassare il tempo di
ritardo delle risposte.

Essendo UDP un protocollo senza garanzia di ricezione del messaggio, la
possibile assenza di un messaggio di risposta viene gestita 
direttamente dall'applicazione che, dopo un certo timeout, prova e 
inviare nuovamente la richiesta.

La richiesta DNS ha tipicamente dimensioni che permettono l'invio di un
solo pacchetto UDP, in modo da non dover spezzare la richiesta in più 
pacchetti che potrebbero andare in parte perduti.

I messaggi DNS si dividono in \textbf{query} e \textbf{reply}, entrambi
con lo stesso formato:
\begin{itemize}
	\item \textbf{ID}: un identificativo a 16 bit per ogni query (la 
		reply uso lo stesso ID).
	\item \textbf{Flags}: indicano se il messaggio è una query o una 
		reply e se la reply è autorevole.
	\item \textbf{Domande}: campi per il nome richiesto e il tipo di 
		query.
	\item \textbf{Risposte}: record di risposta alla query.
	\item \textbf{Competenza}: record relativi ai server competenti.
	\item \textbf{Informazioni aggiuntive}: record aggiuntivi di vario 
		genere.
\end{itemize}

\subsection{Conclusioni}
Il DNS è un meccanismo decentralizzato che però sottosta ad un 
organismo centrale che regola i nomi. Se però qualcuno volesse mettere 
a disposizione un servizio web dovrebbe rendere disponibili i suoi 
\textbf{resource record}. Questo si può fare in due modi:
\begin{itemize}
	\item Mettere a disposizione un name server.
	\item Registrare i record su un DNS locale.
\end{itemize}
In questo modo un utente sarà in grado di rintracciare l'IP giusto 
per usufruire del servizio.

\subsubsection{DNS Hijacking}
Dato che il DNS è altamente decentralizzato e nessun server DNS 
possiede tutti gli IP e rispettivi domini, una query viaggia lungo una 
catena di server DNS prima di ottenere il risultato.

Il DNS Hijacking è la pratica di restituire risposte non corrette alle 
query DNS reindirizzando il client verso siti malevoli.
