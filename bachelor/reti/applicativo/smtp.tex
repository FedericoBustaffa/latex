\section{SMTP}
Il protocollo \textbf{SMTP} (Simple Mail Transfer Protocol) serve ad 
inviare un messaggio da un utente \emph{mittente} ad un utente 
\emph{destinatario} in modo \textbf{asincrono}. Non è infatti 
necessario che i due utenti siano contemporaneamente connessi alla 
rete.

Il protocollo implementa di fatto un servizio di \textbf{posta
elettronica} che si appoggia su componenti \emph{intermedi} per 
trasferire i messaggi. Gli intermediari, in questo caso, sono i
\textbf{mail server} che archiviano e inoltrano le mail.

Per comunicare con il mail server si utilizzano user agent come Outlook
o Thunderbird, i quali ci permettono di inviare, editare e leggere le 
varie mail.

Il server si compone di tante \textbf{mailbox} quanti sono gli utenti 
connessi a quel mail server. Ogni mailbox contiene messaggi da leggere 
e una coda di messaggi in uscita, con i messaggi che devono ancora
essere inviati.

Se due utenti sono connessi a due mail server differenti, questi 
comunicano tra di loro scambiandosi le email.

\subsection{Funzionamento}
Un mail server, per sapere a quale server deve inviare la mail, ha 
bisogno dell'\textbf{indirizzo email} composto in questo modo
\begin{center}
	\verb|local-part@domain-name|
\end{center}
dove \verb|domain-name| specifica un mail server determinando il nome 
di dominio di una destinazione a cui la mail dovrebbe essere 
recapitata. La \verb|local-part| specifica la mailbox nel mail server. 
I passaggi compiuti dal protocollo sono i seguenti:
\begin{enumerate}
	\item L'utente, tramite uno user agent, fa richiesta al suo 
		mail server di inviare una mail specificando un destinatario 
		tramite un indirizzo.
	\item Il mail server prende in carico la mail e ne salva una copia 
		in locale. A questo punto si presentano due scenari:
		\begin{itemize}
			\item Il dominio specificato nell'indirizzo non è quello 
				del server e quindi la mail viene inoltrata ad un altro
				mail server.
			\item Il dominio specificato è quello del mail server e 
				dunque la mail viene inserita nella mailbox del 
				destinatario.
		\end{itemize}
	\item Il destinatario, tramite uno user agent, accede al suo server
		di mail che gli fornisce la mail.
\end{enumerate}
Ogni volta che una mail viene inoltrata da un server, questo ne tiene 
una copia in locale fin quando non riceve una notifica di avvenuta 
ricezione dal destinatario.

\subsubsection{Alias}
L'\textbf{alias} è una cassetta di posta \emph{virtuale} che serve a 
ridistribuire i messaggi verso uno o più indirizzi di posta elettronica
personali. L'alias permette
\begin{itemize}
	\item Ad un singolo utente di avere identificatori multipli, 
		assegnando un set di identificatori ad una singola persona.
	\item Di associare un gruppo di destinatari ad un singolo 
		identificatore.
\end{itemize}
Per riuscire a fare questo serve un \textbf{espansore degli alias},
un componente che verifica, consultando un \textbf{database degli 
alias}, se espandere gli alias.

Supponiamo che venga inviata una mail ad un gruppo di utenti. 
L'espansore non fa altro che espandere l'indirizzo mail (arrivato sotto
forma di alias) negli indirizzi veri e propri di tutti gli utenti
ottenuti tramite l'espansione.

Nell'altro caso è ad esempio possibile definire un alias per 
l'indirizzo mail di un certo utente. L'espansore non fa altro che
riscrivere l'indirizzo mail associato a quell'alias.

\subsection{Trasferimento}
Il protocollo di trasferimento di SMTP è di tipo \textbf{push}, si 
cerca infatti di inserire un messaggio in una coda (all'interno dei 
vari server). L'obbiettivo di SMTP è affidabilità ed efficienza, ecco 
perché il protocollo di trasporto utilizzato è TCP.

\subsubsection{Protocollo}
Nella pratica SMTP usa il protocollo TCP per consegnare in modo 
affidabile messaggi dal client al server. Il trasferimento si divide in
tre fasi:
\begin{enumerate}
	\item \textbf{Handshaking}: il client stabilisce la connessione 
		con il server e attende il codice \verb|220 READY FOR MAIL|. Il
		client risponde con il comando \verb|HELO| e il server risponde
		identificandosi. A questo punto il client può trasmettere il 
		messaggio.
	\item \textbf{Trasferimento} messaggio.
	\item \textbf{Chiusura} della connessione.
\end{enumerate}
L'interazione è di tipo comando/risposta. Il comando è un testo ASCII 
mentre la risposta è un codice di stato e descrizione. Il messaggio
vero e proprio è del testo con caratteri ASCII a 7 bit.

\subsubsection{Comandi}
Tra i comandi che il protocollo SMTP mette a disposizione abbiamo:
\begin{itemize}
	\item \verb|HELO <client identifier>|: identificativo del client.
	\item \verb|MAIL FROM:<reverse-path><CRLF>|: identificativo di 
		chi invia la mail.
	\item \verb|RCPT TO:<forward-path><CRLF>|: identificativo di chi 
		riceve la mail.
	\item \verb|DATA|: inizio del trasferimento del messaggio.
	\item \verb|QUIT|: chiusura della sessione.
\end{itemize}
Per determinare la fine del messaggio si usa \verb|<CRLF>|. Uno degli 
standard di formato per messaggi SMTP è il RFC 2822 che prevede
\begin{itemize}
	\item \textbf{Intestazione}: nella quale specificare a chi si vuole
		inviare il messaggio, chi sta inviando il messaggio e il 
		soggetto del messaggio.
	\item \textbf{Corpo}: in cui è presente il messaggio vero e 
		proprio.
\end{itemize}

\subsection{MIME}
Il protocollo appena descritto permetteva di inviare messaggi con 
caratteri ASCII a 7 bit e quindi tagliava fuori caratteri accentati,
caratteri provenienti da alfabeti differenti o simboli tipici di lingue
senza alfabeto (come il cinese). Inoltre non era possibile inviare 
contenuti multimediali che richiedevano un formato binario.

Nasce quindi il \textbf{MIME} (Multipurpose Internet Mail Extension) la
cui idea era quella di continuare a usare il formato specificato dallo 
standard RFC 822 ma aggiungendo una struttura al corpo del messaggio e 
definendo regole di  codifica (\textbf{encoding}) per il trasferimento 
del testo in ASCII.

In questo modo si è riusciti ad inviare messaggi MIME usando protocolli
e mail server già esistenti andando a definire un insieme di metodi per
rappresentare i dati binari in formato ASCII nel messaggio inviato. 
Il procedimento per il corretto invio di un messaggio MIME è il
seguente:
\begin{enumerate}
	\item Il messaggio viene scritto con la codifica desiderata.
	\item Si specifica la versione MIME utilizzata.
	\item Vengono specificati i parametri che definiscono come il 
		messaggio è stato codificato e il tipo di messaggio che si 
		desidera inviare.
	\item Il modulo MIME codifica il messaggio in formato ASCII a 7 
		bit e lo invia al mail server.
	\item Una volta che il messaggio è stato recapitato, il 
		destinatario utilizza il proprio modulo MIME e, tramite la 
		codifica specificata, decodifica il messaggio riportandolo 
		nel formato corretto.
\end{enumerate}

\subsection{Protocolli di accesso alla mail}
Una volta che la mail viene inserita nella mailbox del destinatario 
questa non gli viene inoltrata ma rimane lì finché non è lui a 
richiederla.

Il motivo risiede nell'idea che sta dietro al protocollo SMTP, ossia 
poter accedere la mailbox in un secondo momento rispetto all'invio 
senza dover stare sempre in ascolto.

Ecco che vi è la necessità di definire un nuovo protocollo che permette
al destinatario di richiedere la mail nella mailbox del server. I 
protocolli messi a disposizione sono 3:
\begin{itemize}
	\item \textbf{POP3}: si apre una connessione TCP con il server,
		seguono fasi di autorizzazione, scambio e aggiornamento.
	\item \textbf{IMAP}: più evoluto di POP3, offre più funzionalità 
		per la gestione della posta.
	\item \textbf{HTTP}: se lo user agent è un browser.
\end{itemize}
Non di particolare interesse, semplicemente sono definiti comandi 
specifici per poter interagire con il server e gestire la propria 
posta.
