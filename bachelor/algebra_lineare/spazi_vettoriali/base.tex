\section{Base di uno spazio vettoriale}
Sia $V$ uno spazio vettoriale su $\K$. Per definizione di $V$, se $v_1, v_2, ..., v_n$ sono $n$ vettori
di $V$, allora per qualsiasi scelta di $n$ elementi $k_1, k_2, ..., k_n$ di $\K$ il vettore:
\[ v = k_1 v_1 + ... + k_n v_n = \sum_{i=1}^n k_i v_i \]
appartiene a $V$, in quanto $V$ è chiuso per somma vettoriale e prodotto per scalare.

\begin{definition}
	Dato un insieme di vettori $\{v_1, v_2, ..., v_n\}$ di $V$, spazio vettoriale sul campo $\K$, il
	vettore:
	\[ v = k_1 \cdot v_1 + ... + k_n \cdot v_n \]
	con $\{k_1, k_2, ..., k_n\}$ scalari di $\K$, si dice una \textbf{combinazione lineare} dei vettori
	$\{v_1, v_2, ..., v_n\}$. I $k_i$ sono detti \textbf{coefficienti} della combinazione lineare.
\end{definition}

\begin{example}
	Consideriamo lo spazio vettoriale $\R^3$ su $\R$ e i seguenti due vettori:
	\[
		v_1 = \begin{pmatrix}
			3 \\ -1 \\ 3
		\end{pmatrix}
		\quad
		v_2 = \begin{pmatrix}
			1 \\ 0 \\ 2
		\end{pmatrix}
	\]
	Allora il vettore $v_3$ seguente:
	\[
		v_3 = \begin{pmatrix}
			5 \\ -1 \\ 7
		\end{pmatrix}
		= 1 \cdot \begin{pmatrix}
			3 \\ -1 \\ 3
		\end{pmatrix}
		+ 2 \cdot \begin{pmatrix}
			1 \\ 0 \\ 2
		\end{pmatrix}
	\]
	È una combinazione lineare dell'insieme dei vettori $\{v_1, v_2\}$ di coefficienti 1 e 2.
\end{example}

\begin{definition}
	Dati $\{v_1, v_2, ..., v_t\}$ vettori di $V$ su $\K$, si definisce \textbf{span} dei vettori
	$v_1, v_2, ..., v_t$ (e si indica con $Span(v_1, v_2, \dots, v_t)$) l'insieme di tutte le possibili
	combinazioni lineari dell'insieme di vettori $\{v_1, v_2, \dots, v_t\}$.
\end{definition}

\begin{definition}
	Un insieme di vettori $\{v_1, v_2, \dots, v_t\}$ di $V$ per cui $V = Span(v_1, v_2, \dots, v_t)$, ovvero
	$\forall v \in V$, esistono degli scalari $a_1, a_2, \dots, a_t$ tali che
	\[ a_1 v_1 + a_2 v_2 + \dots + a_t v_t = v \]
	si dice un \textbf{insieme di generatori} di $V$. In tal caso si dice anche che i vettori
	$v_1, v_2, \dots, v_t$ \textbf{generano} $V$.
\end{definition}

L'esistenza di un sistema finito di generatori per uno spazio vettoriale $V$ su un campo $\K$ è un
fatto molto importante, dato che si riduce la descrizione di uno spazio vettoriale con cardinalità infinita,
ad una lista di numero finito di vettori di $V$.

Dato un sistema di generatori $\{v_1, ..., v_t\}$ di $V$ sappiamo dunque che ogni $v \in V$ si può scrivere,
con opportuni coefficienti $\{k_1, ..., k_t\}$, come:
\[ v = \sum_{i=1}^t k_i v_i \]
In generale, tale scrittura non è unica, ovvero non ci permette di identificare univocamente ogni vettore di
$v \in V$.

\begin{example}
	Si verifica che i vettori
	\[
		\begin{pmatrix}
			1 \\ 2 \\ 3
		\end{pmatrix} \quad
		\begin{pmatrix}
			1 \\ 0 \\ 1
		\end{pmatrix} \quad
		\begin{pmatrix}
			0 \\ 0 \\ 1
		\end{pmatrix} \quad
		\begin{pmatrix}
			2 \\ 2 \\ 4
		\end{pmatrix}
	\]
	generano $\R^3$. Si possono facilmente trovare due distinte combinazioni lineari di tali vettori
	che esprimono il vettore
	\[ \begin{pmatrix} 2 \\ 2 \\ 5 \end{pmatrix} \]
	Per esempio:
	\[
		\begin{pmatrix}
			1 \\ 2 \\ 3
		\end{pmatrix} +
		\begin{pmatrix}
			1 \\ 0 \\ 1
		\end{pmatrix} +
		\begin{pmatrix}
			0 \\ 0 \\ 1
		\end{pmatrix} =
		\begin{pmatrix}
			2 \\ 2 \\ 5
		\end{pmatrix} =
		\begin{pmatrix}
			2 \\ 2 \\ 4
		\end{pmatrix} +
		\begin{pmatrix}
			0 \\ 0 \\ 1
		\end{pmatrix}
	\]
\end{example}

\begin{definition}
	Si dice che un insieme finito di vettori $\{v_1, v_2, ..., v_r\}$ è un \textbf{insieme di vettori
		linearmente indipendenti} se l'unico modo di scrivere il vettore $O$ come combinazione lineare di questi
	vettori è con tutti i coefficienti nulli, ossia se
	\[ a_1 v_1 + a_2 v_2 + ... + a_r v_r = O \quad \Leftrightarrow \quad a_1 = a_2 = ... = a_r = 0 \]
	Si può dire anche che i vettori sono \textbf{linearmente indipendenti}. Se invece i vettori
	$v_1, v_2, ..., v_r$ non sono linearmente indipendenti si dice che sono \textbf{linearmente dipendenti}.
\end{definition}

\begin{proposition}
	Un insieme $A = \{v_1, ..., v_n\}$ di vettori di uno spazio vettoriale $V$ su $\K$ è un insieme
	di vettori linearmente indipendenti se e solo se nessun $v_i$, appartenente ad $A$, si può scrivere come
	combinazione lineare dell'insieme $B = A \backslash \{v_i\}$ (ovvero $v_i$ non appartiene a $Span(B)$).
\end{proposition}

\begin{definition}
	Sia $V$ uno spazio vettoriale su $\K$, un insieme di vettori $\{v_1, v_2, ..., v_n\} \in V$, che
	generano lo spazio $V$ e che sono linearmente indipendenti, si dice una \textbf{base} (finita) di $V$.
\end{definition}

\begin{observation}
	Nella definizione è specificato \emph{finita}. Non sempre uno spazio vettoriale ammette un numero finito di
	generatori, e di conseguenza nemmeno una base finita.
\end{observation}

Fissata la defizione di base siamo interessati a capire:
\begin{enumerate}
	\item Se la scelta di una base garantisce l'unicità di scrittura di un vettore in termini di combinazione
	      lineare degli elementi della base.
	\item Quando uno spazio vettoriale ammette una base finita, ed in particolare se il fatto che uno spazio
	      vettoriale $V$ abbia un insieme finito di generatori, garantisca che $V$ abbia una base finita o meno.
\end{enumerate}

\begin{proposition}
	Ogni vettore $v \in V$ si scrive \emph{in modo unico} come combinazione lineare degli elementi della base.
\end{proposition}

\begin{theorem}
	Sia $V$ uno spazio vettoriale su $\K$ diverso da $\{O\}$ e generato dall'insieme finito di vettori
	\emph{non nulli} $\{w_1, w_2, ..., w_s\}$. Allora è possibile estrarre da $\{w_1, w_2, ..., w_s\}$ un
	sottoinsieme $\{w_{i_1}, w_{i_2}, ..., w_{i_n}\}$ (con $n \leq s$) che è una base di $V$.
\end{theorem}

\begin{definition}
	Sia $V$  uno spazio vettoriale con basi di cardinalità $n$. Tale cardinalità $n$ è detta \textbf{dimensione}
	di $V$.
\end{definition}
