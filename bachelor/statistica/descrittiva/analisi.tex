\chapter{Analisi di dati numerici}
Procediamo con alcune definizioni fondamentali per l'analisi statistica dei dati.

\begin{definition} \label{vettore}
	Definiamo \textbf{vettore di dati}, un insieme di valori, potenzialmente tutti diversi.
	\[ x = (x_1, x_2, \dots, x_n) \]
\end{definition}

\begin{definition}
	Definiamo la \textbf{media empirica} o il \textbf{valore medio} come la media aritmetica dei
	valori in un certo vettore di dati.
	\[ \bar{x} = \frac{x_1 + x_2 + \dots + x_n}{n} \]
\end{definition}

\section{Varianza}
La \textbf{varianza} è il valore che definisce la \emph{variabilità} di un campione o meglio è una
misura di \emph{dispersione} dei dati. Andremo a vedere due tipi di varianza: campionaria ed
empirica anche se ora non siamo ancora in grado di riusciamo a cogliere il motivo di questa
doppia definizione.

\begin{definition}
	Sia $x$ un vettore di dati, definiamo la \textbf{varianza campionaria} come
	\[ \Var(x) = \frac{1}{n - 1} \cdot \sum_{i=1}^n (x_i - \bar{x})^2 \]
	La varianza campionaria si applica meglio su campioni di dati.
\end{definition}

\begin{definition}
	Sia $x$ un vettore di dati, definiamo la \textbf{varianza empirica} come
	\[ \Var_e(x) = \frac{1}{n} \sum_{i=1}^n (x_i - \bar{x})^2 \]
	La varianza empirica si applica meglio su intere popolazioni di dati.
\end{definition}

\begin{observation}
	Se andiamo ad analizzare entrambe le formule possiamo facilmente accorgerci che la varianza,
	essendo una somma di quadrati, ha valore 0, quando questi sono tutti 0. Perché questo avvenga,
	tutti i valori in $x$ devono essere uguali fra di loro.

	Ecco che possiamo dire che un valore basso di varianza corrisponde ad un vettore di dati con
	valori molto simili fra loro. Al contrario, un alto valore di varianza corrisponde ad un
	vettore di dati con valori molto diversi fra loro.

	Presi due vettori di dati differenti, uno con valori molto simili fra loro e uno con valori
	molto diversi. La media potrebbe essere molto simile se non uguale ma la varianza per i due
	vettori sarà differente.
\end{observation}

Definiamo anche un'uguaglianza di base che, per il momento non andremo a spiegare, ma che in
seguito ci tornerà utile:
\[ \sum_{i=1}^n (x_i - \bar{x})^2 = \sum_{i=1}^n x_i^2 - n \bar{x}^2 \]
\begin{proof}
	Sviluppando il quadrato possiamo facilmente convincerci che l'uguaglianza sia vera:
	\begin{align*}
		\sum_{i=1}^n (x_i - \bar{x})^2 = & \sum_{i=1}^n (x_i^2 - 2 x_i \bar{x} + \bar{x}^2)              \\
		=                                & \sum_{i=1}^n x_i^2 - 2 \bar{x} \sum_{i=1}^n x_i + n \bar{x}^2 \\
		=                                & \sum_{i=1}^n x_i^2 - 2 n \bar{x}^2 + n \bar{x}^2 =
		\sum_{i=1}^n x_i^2 - n \bar{x}^2
	\end{align*}
\end{proof}

\begin{definition}
	Definiamo lo \textbf{scarto quadratico medio} come la radice quadrata della varianza
	campionaria:
	\[ \sigma (x) = \sqrt{\Var (x)} \]
\end{definition}

\begin{definition}
	Definiamo la \textbf{deviazione standard} come la radice quadrata della varianza empirica:
	\[ \sigma_e (x) = \sqrt{\Var_e (x)} \]
\end{definition}

Come già detto in precendenza, la varianza è nulla se e solo se tutti i valori nel vettore $x$
sono uguali tra di loro, vale quindi
\[ \Var(x) = 0 \Leftrightarrow x_1 = x_2 = \dots = x_n \]
Abbiamo anche già specificato che il valore della varianza indica il grado di \emph{dispersione}
dei dati, per fissare meglio il concetto analizziamo questa espressione:
\[ \# \{ x_i : |x_i - \bar{x}| > d  \} \leq \frac{\sum_{i=1}^n (x_i - \bar{x})}{d^2} \]
Da qui possiamo dedurre che
\[ \frac{\# \{ x_i : |x_i - \bar{x}| > d \}}{n} \leq \frac{\Var_e(x)}{d^2} \]
La disequazione appena descritta è detta \textbf{disuguaglianza di Chebyshev}, anche se, come
vedremo più avanti, si tratta di un caso particolare della vera disuguaglianza di Chebyshev. Essa
indica la percentuale di dati che differiscono da $\bar{x}$ per almeno un fattore $d$.

\begin{observation}
	Questo ci dice che più la varianza è piccola, più il numero di dati che differiscono dalla
	media per almeno un fattore $d$ diminuisce.
\end{observation}

\section{Concentrazione dei dati}
\begin{definition}
	Definiamo ora una \textbf{regola empirica sulla concentrazione dei dati}: supponendo che
	l'istogramma sia normale abbiamo che
	\begin{itemize}
		\item Circa il 68\% dei dati appartiene a
		      \[ [ \bar{x} - \sigma(x),\; \bar{x} + \sigma(x) ] \]
		\item Circa il 95\% dei dati appartiene a
		      \[ [ \bar{x} - 2 \sigma(x),\; \bar{x} + 2 \sigma(x) ] \]
		\item Circa il 99.7\% dei dati appartiene a
		      \[ [ \bar{x} - 3 \sigma(x),\; \bar{x} + 3 \sigma(x) ] \]
	\end{itemize}
	Questi intervalli si allargano tanto più velocemente quanto più grande è lo scarto quadratico
	medio (o la varianza).
\end{definition}

\begin{definition}
	Definiamo la \textbf{funzione di ripartizione empirica} come
	\[ F_e(t) = \frac{\{ x_i : x_i \leq t \}}{n} \]
	Quello che la funzione fa in pratica è prendere la percentuale dei dati che vengono prima di
	$t$.
\end{definition}

Supponendo di avere un certo insieme di dati, il procedimento per calcolare la funzione appena
definita è il seguente:
\begin{enumerate}
	\item Disporre i dati in ordine crescente:
	\item Si parte da 0 e si compie un \emph{salto} di ampiezza $1 / n$ sull'asse $y$ in
	      corrispondenza di uno dei dati. Nel caso in cui ci siano $m$ dati coincidenti, il salto
	      in quel punto sarà di $m / n$.
\end{enumerate}

\begin{example}
	Supponiamo di avere il seguente insieme di $n = 5$ dati:
	\[ x = (1.2, \; -0.7, \; 3.4, \; 1.6, \; 2.1) \]
	Ordiniamoli in ordine crescente:
	\[ x = (-0.7, \; 1.2, \; 1.6, \; 2.1, \; 3.4) \]
	Dato che $n = 5$ abbiamo un salto verticale di $1/5 = 0.2$ in corrispondenza di ognuno dei
	dati.
	\begin{center}
		\begin{tikzpicture}
			\begin{axis}[
					axis lines = center,
					width = 12cm,
					height = 6cm,
					font = \small,
					ymin=-0.2, ymax=1.2,
					xmin=-1.3, xmax=4,
					xtick={-0.7, 1.2, 1.6, 2.1, 3.4},
					ytick=\empty
				]
				\addplot [thick, red, domain={-2 : -0.7}] {0};
				\draw [thick, red] {(-0.7, 0) -- (-0.7, 0.2)};
				\addplot [thick, red, domain={-0.7 : 1.2}] {0.2};
				\draw [thick, red] {(1.2, 0.2) -- (1.2, 0.4)};
				\addplot [thick, red, domain={1.2 : 1.6}] {0.4};
				\draw [thick, red] {(1.6, 0.4) -- (1.6, 0.6)};
				\addplot [thick, red, domain={1.6 : 2.1}] {0.6};
				\draw [thick, red] {(2.1, 0.6) -- (2.1, 0.8)};
				\addplot [thick, red, domain={2.1 : 3.4}] {0.8};
				\draw [thick, red] {(3.4, 0.8) -- (3.4, 1)};
				\addplot [thick, red, domain={3.4 : 4}] {1};
			\end{axis}
		\end{tikzpicture}
	\end{center}
	Prendiamo per esempio $t = 1.8$, otteniamo che
	\[ F_e(1.8) = 3/5 = 0.6 \]
	ossia il 60\% dei dati.
\end{example}

\subsection{Percentili e quantili}
Definiamo ora \textbf{percentili} e \textbf{quantili}, i primi usati più nel linguaggio comune,
gli altri usati più spesso nel linguaggio statistico.

\begin{definition}
	Sia $k$ un numero (non necessariamente intero) compreso tra 0 e 100, diciamo che l'intero $t$
	è il $k$-esimo
	\textbf{percentile}, se
	\begin{itemize}
		\item Almeno $k / 100$ dati sono inferiori o uguali di $t$.
		\item Almeno $1 - (k / 100)$ dati sono superiori o uguali a $t$.
	\end{itemize}
	Intuitivamente si tratta del più piccolo numero che supera il $k \%$ dei dati.
\end{definition}

\begin{definition}
	Sia $\beta$ un numero compreso tra 0 e 1, diciamo che $t$ è quel valore dell'insieme tale che
	almeno $\beta \cdot n$ dati sono inferiori o uguali a $t$, e almeno $(1-\beta) \cdot n$ dati
	sono superiori a $t$.
\end{definition}

\begin{definition}
	Definiamo anche i \textbf{quartili} ($i/4$-quantili) come segue:
	\begin{itemize}
		\item Il \textbf{primo quartile} equivale allo $0.25$-quantile.
		\item La \textbf{mediana} o \textbf{secondo quartile} equivale allo $0.50$-quantile.
		\item Il \textbf{terzo quartile} equivale allo $0.75$-quantile.
	\end{itemize}
\end{definition}

\section{Dati multipli}
Fino ad ora abbiamo sempre preso in considerazione vettori di dati monodimensionali, ma supponiamo
di dover lavorare con vettori contenenti $n$-uple di valori, per esempio
\[ (x, y) = ((x_1, \; y_1), \; (x_2, \; y_2), \; \dots, \; (x_n, \; y_n)) \]
Ecco che dobbiamo introdurre degli strumenti necessari a lavorare anche con questi vettori.

\subsection{Covarianza}
La \textbf{covarianza} è la misura di \emph{quanto varia} un insieme.

\begin{definition}
	Siano $x$  e $y$ due vettori di dati, definiamo la \textbf{covarianza campionaria} come
	\[ \Cov(x, y) = \frac{1}{n - 1} \sum_{i=1}^n (x_i - \bar{x}) (y_i - \bar{y}) \]
\end{definition}

\begin{definition}
	Siano $x$  e $y$ due vettori di dati, definiamo la \textbf{covarianza empirica} come
	\[
		\Cov_e(x, y) = \frac{1}{n} \sum_{i=1}^n (x_i - \bar{x}) (y_i - \bar{y}) =
		\frac{1}{n} \left( \sum_{i=1}^n x_i \cdot y_i \right) - \bar{x} \cdot \bar{y}
	\]
\end{definition}

\begin{definition}
	Supponiamo $\sigma (x) \neq 0$ e $\sigma (y) \neq 0$, allora chiamiamo
	\textbf{coefficiente di correlazione} tra $x$ e $y$ il numero
	\[
		r(x, y) = \frac{\Cov (x, y)}{\sigma (x) \cdot \sigma (y)} =
		\frac{\sum_{i=1}^n (x_i - \bar{x})(y_i - \bar{y})}
		{\sqrt{\sum_{i=1}^n (x_i - \bar{x})^2} \cdot
			\sqrt{\sum_{i=1}^n (y_i - \bar{y})^2}}
	\]
	Sia che si scelga la covarianza campionaria sia che si scelga quella empirica il risultato
	non cambia.
\end{definition}

\begin{definition}
	La \textbf{disuguaglianza di Schwartz} è definita come segue
	\[
		\sum_{i=1}^n |(x_i - \bar{x}) (y_i - \bar{y})| \leq
		\sqrt{\sum_{i=1}^n (x_i - \bar{x})^2} \cdot \sqrt{\sum_{i=1}^n (y_i - \bar{y})^2}
	\]
	e di conseguenza vale $|r(x, y)| \leq 1$.
\end{definition}

Intuitivamente il \emph{coefficiente di correlazione} misura il \emph{legame lineare} che c'è tra
i dati $x$ e $y$ ma per comprendere meglio il concetto dobbiamo introdurre la
\textbf{retta di regressione}.

\subsection{Retta di regressione}
Per calcolare una \textbf{retta di regressione} facciamo ovviamente riferimento all'equazione
generica di una retta
\[ y = a x + b \]
Per calcolare la retta di regressione su un certo insieme di dati dobbiamo trovare $a$ e $b$ tali
che la distanza fra la retta e i punti sia minima.

In altre parole stiamo cercando di \emph{approssimare} al meglio i dati un insieme di dati
calcolando la retta che lo fa con il minor errore di approssimazione possibile.

Di seguito troviamo l'equazione che ci fornisce l'\textbf{errore quadratico medio} di una retta di
regressione
\[ Q(a, b) = \sum_{i=1}^n (y_i - (a x_i + b))^2 \]
Come possiamo vedere, l'\emph{errore quadratico medio}, si calcola facendo la differenza tra
$y_i$, ossia uno dei dati nel vettore $y$ e $a x_i + b$, ossia il valore della retta con $x_i$
come valore sulle ascisse.

Dato che l'\emph{errore quadratico medio} della retta è la somma degli errori di approssimazione
su tutti i punti della retta, e questi possono essere anche negativi, non si fa una pura di tutti
gli errori, ma del loro quadrato, di modo da averli tutti positivi e di modo da poter minimizzare
meglio la funzione.

\begin{theorem}
	Il minimo, al variare di $(a, b) \in \mathbb{R}^2$, della quantità
	\[ \sum_{i=1}^n (y_i - (a x_i + b))^2 \]
	si ottiene calcolando i coefficienti $a^*$ e $b^*$ come segue
	\[ a^* = \frac{\Cov(x, y)}{\Var(x)} \quad \wedge \quad b^* = \bar{y} - a^* \bar{x} \]
	e vale l'uguaglianza
	\[
		\min_{a, b \in \mathbb{R}^2} \sum_{i=1}^n (y_i - (a x_i + b))^2 =
		(1 - r(x, y)^2) \cdot \sum_{i=1}^n (y_i - \bar{y})^2
	\]
	La retta $y = a^* x + b^*$ è chiamata \textbf{retta di regressione}.
	\begin{proof}
		Quel che vogliamo fare è minimizzare la funzione
		\[ Q(a, b) = \sum_{i=1}^n (y_i - (a x_i + b))^2 \]
		al variare di $a$ e $b$. Come è possibile notare dal calcolo del limite
		\[ \lim_{|a|, |b| \to +\infty} Q(a, b) = +\infty \]
		si tratta di una funzione a valori positivi che tende a $+\infty$ quando $a$ e $b$
		tendono a
		$\pm\infty$.

		Per trovare il minimo di una funzione a due variabili si annullano le derivate parziali
		rispetto a $a$ e $b$
		\[ \frac{\partial Q}{\partial a} = 0 \quad \frac{\partial Q}{\partial b} = 0 \]
		Dobbiamo quindi andare a risolvere un sistema a due equazioni di questo tipo
		\[
			\begin{cases}
				\sum_{i=1}^n x_i y_i - a \sum_{i=1}^n x_i^2 - b \sum_{i=1}^n x_i & = 0 \\
				\sum_{i=1}^n y_i - a \sum_{i=1}^n x_i - n b                      & = 0
			\end{cases}
		\]
		Dividendo per $n$ entrambe le equazioni si arriva a
		\[
			\begin{cases}
				\frac{1}{n} \sum_{i=1}^n x_i y_i - \frac{a}{n} \sum_{i=1}^n x_i^2 +
				b \bar{x}               & = 0 \\
				\bar{y} - a \bar{x} - b & = 0
			\end{cases}
		\]
		Risolvendo il sistema si ricavano $a$ e $b$ come segue
		\[
			\begin{cases}
				b = & \bar{y} - a \bar{x}                      \\
				a = & \frac{\frac{1}{n} \sum_{i=1}^n x_i y_i -
					\bar{x} \cdot \bar{y}}
				{\frac{1}{n} \sum_{i=1}^n x_i^2 - \bar{x}^2} =
				\frac{\Cov_e(x, y)}{\Var_e(x)}
			\end{cases}
		\]
		Otteniamo così $a^*$ e $b^*$ e se proviamo a calcolare $Q(a^*, b^*)$ si ricava che
		\[ Q(a^*, b^*) = \sum_{i=1}^n (y_i - \bar{y})^2 (1 - r(x, y)^2) \]
	\end{proof}
\end{theorem}

\begin{observation}
	Il \textbf{valore assoluto} del coefficiente di correlazione ci fornisce quindi delle
	informazioni interessanti sui dati:
	\begin{itemize}
		\item $|r(x, y)| = 1$ se e solo se i dati sono tutti sulla stessa retta.
		\item $|r(x, y)| \approx 1$ se i dati sono molto allineati.
		\item $|r(x, y)| \approx 0$ se i dati sono dispersi.
	\end{itemize}
	Possiamo anche notare che il \textbf{segno} del coefficiente di correlazione ci fornisce
	un'altra informazione interessante:
	\begin{itemize}
		\item Se $r(x, y) < 0$ allora la retta decresce al crescere di $x$.
		\item Se $r(x, y) > 0$ allora la retta cresce al crescere di $x$.
	\end{itemize}
\end{observation}

\begin{example}
	Proviamo ora a calcolare la retta di regressione su un insieme di dati contenuto. Supponiamo
	di avere 5 maschi e 5 femmine della stessa età e, per ognuno di essi, sappiamo altezza e peso.
	\begin{center}
		\begin{tikzpicture}
			\begin{axis}[
					title={Rette di regressione},
					xmin=145, xmax=195,
					ymin=35, ymax=100,
					xlabel={Altezza},
					ylabel={Peso},
					width=9cm,
					grid=both,
					grid style=dashed,
					legend pos=north west
				]
				\addplot [blue, only marks] coordinates{
						(170, 60)
						(175, 70)
						(180, 78)
						(185, 87)
						(190, 96)
					};

				\addplot [blue, domain=158:190, dashed] {1.78 * x - 242.2};

				\addplot [red, only marks] coordinates{
						(150, 40)
						(155, 47)
						(160, 50)
						(170, 55)
						(180, 65)
					};

				\addplot [red, domain=148:190, dashed] {0.76 * x - 73.38};
			\end{axis}
		\end{tikzpicture}
	\end{center}
	Come possiamo notare abbiamo due rette che passano molto vicine ai dati, ma hanno coefficiente
	angolare differente.

	Sia per maschi che per femmine possiamo dire che, più un ragazzo è alto, più è pesante. Il
	fatto che però le due rette crescano in modo differente ci dice che le ragazze hanno un
	rapporto peso-altezza più basso dei maschi.
\end{example}
