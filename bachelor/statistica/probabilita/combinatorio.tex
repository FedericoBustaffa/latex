\section{Calcolo combinatorio}
Il calcolo combinatorio è un elemento fondamentale alla base del calcolo delle probabilità. Non
ci soffermiamo più di tanto su questo aspetto ma cerchiamo di fare nostro qualche concetto utile.

\subsection{Distribuzione uniforme}
Se $\Omega$ è finito e tutti i suoi punti sembrano ragionevolmente equiprobabili, allora vale
\[ P(\omega_i) = \frac{1}{n} \]
Questa è chiamata \textbf{distribuzione uniforme} di probabilità e vale
\[ P(A) = \frac{\# A}{\# \Omega} = \frac{\text{casi favorevoli}}{\text{casi possibili}} \]
Se $\Omega$ è infinito non possiamo parlare di distribuzione uniforme.

\subsection{Calcolo combinatorio}
A questo punto è necessario introdurre alcuni concetti fondamentali necessari a comprendere meglio
ciò che andremo a fare più avanti. Il calcolo combinatorio si occupa di proporre dei metodi per
raggruppare gruppi di elementi e, per ogni metodo, vuole contare il numero di possibili
raggruppamenti.

I metodi che andiamo a trattare possono tenere conto dell'ordine con il quale gli elementi sono
raggruppati oppure no. Ogni metodo ha una sua versione in cui si tiene conto delle possibili
ripetizioni degli elementi.

\subsubsection{Combinazioni}
Le \textbf{combinazioni} contano il numero di sottoinsiemi di $k$ elementi estratti da un insieme
di $n$ elementi senza tener conto dell'ordine.

\begin{definition}
	Definiamo la \textbf{combinazione senza ripetizione} come il numero di sottoinsiemi di $k$
	elementi, ognuno estratto una sola volta, da un insieme di $n$ elementi.
	\[ \binom{n}{k} = \frac{n!}{k! (n-k)!} = \frac{n (n-1) \dots (n-k+1)}{k!} \]
	La notazione $\binom{n}{k}$ indica il \textbf{coefficiente binomiale}.
\end{definition}

\begin{definition}
	Definiamo la \textbf{combinazione con ripetizione} come il numero di sottoinsiemi di $k$
	elementi, dove ogni elemento può essere estratto $k$ volte da un insieme di $n$ elementi.
	\[ \binom{n+k-1}{k} = \frac{(n + k - 1)!}{k! (n-1)!} \]
\end{definition}

\paragraph{Binomio di Newton}
Uno strumento interessante di cui non facciamo la dimostrazione ma che ci sarà utile più avanti è
il \textbf{binomio di Newton}.

\begin{definition}
	Definiamo il \textbf{binomio di Newton} come
	\[ (a + b)^n = \sum_{k=0}^n \binom{n}{k} \cdot a^k b^{n-k} \]
\end{definition}

\subsubsection{Disposizioni}
Le \textbf{disposizioni} contano il numero di possibili sequenze ordinate di $k$ elementi estratte
da un insieme di $n$ elementi.

\begin{definition}
	Definiamo la \textbf{disposizione senza ripetizione} come il numero di sequenze ordinate di $k$
	elementi, estratta da un insieme di $n$ elementi. In questo caso i $k$ elementi sono tutti
	diversi ma vengono contati tutti i possibili modi di riordinare la stessa sequenza.
	\[ \frac{n!}{(n - k)!} \]
\end{definition}

\begin{definition}
	Definiamo la \textbf{disposizione con ripetizione} come il numero di sequenze ordinate di $k$
	elementi, estratta da un insieme di $n$ elementi. In questo caso i $k$ elementi possono
	ripetersi fino a $k$ volte
	\[ n^k \]
\end{definition}

\subsubsection{Permutazioni}
Le \textbf{permutazioni} contano in quanti possibili modi si può riordinare un insieme di $n$
elementi.

\begin{definition}
	Definiamo la \textbf{permutazione senza ripetizione} come il numero di modi in cui si possono
	ordinare $n$ elementi tutti diversi.
	\[ n! \]
\end{definition}

\begin{definition}
	Definiamo la \textbf{permutazione con ripetizione} come il numero di modi in cui è possibile
	riordinare $n$ elementi nel caso in cui $k$ di essi siano ripetuti.
	\[ \frac{n!}{n_1! \cdot n_2! \cdot ... \cdot n_k!} \]
	In questa formula $n_i$ è il numero di volte che l'elemento $i$ è ripetuto all'interno della
	sequenza.
\end{definition}

Tutti questi metodi per contare gruppi di elementi servono a sapere quanto vale la cardinalità di
$\Omega$. Una volta che la si conosce, se ci troviamo in un caso di distribuzione uniforme di
probabilità, allora possiamo applicare la formula
\[ P(A) = \frac{\# A}{\# \Omega} \]
andando a sostituire a $\# \Omega$ il risultato di uno di questi calcoli.
